---
title: Besloten landgoed Veluwe
layout: location
description: "Het unieke Veluwse landgoed waar we 1x per jaar met Stilteretraite.nl
  te gast zijn is een klein gesloten landgoed (30 Ha), gelegen midden op de Veluwe.
  De historische boerderij voorziet op beperkte schaal in stilte- en rustverblijf.
  Een 'back to nature' onderkomen, waar niets het omliggende bosgebied en haar bewoners
  verstoort.  \n**LEES MEER**"
image: https://static.stilteretraite.nl/uploads/20180708_091607.jpg
location: Hoge Veluwe
gallery:
- https://static.stilteretraite.nl/uploads/Locatie-Retraite-Veluwe-2.jpg
- https://static.stilteretraite.nl/uploads/Locatie-Retraite-Veluwe-1.jpg
- https://static.stilteretraite.nl/uploads/Locatie-Retraite-Veluwe-6.JPG
- https://static.stilteretraite.nl/uploads/Locatie-Retraite-Veluwe-14.jpg
- https://static.stilteretraite.nl/uploads/Locatie-Retraite-Veluwe-18.jpg
- https://static.stilteretraite.nl/uploads/Locatie-Retraite-Veluwe-17.jpg
- https://static.stilteretraite.nl/uploads/Locatie-Retraite-Veluwe-16.jpg
- https://static.stilteretraite.nl/uploads/Locatie-Retraite-Veluwe-15.jpg
- https://static.stilteretraite.nl/uploads/Locatie-Retraite-Veluwe-13.jpg
- https://static.stilteretraite.nl/uploads/Locatie-Retraite-Veluwe-12.jpg
- https://static.stilteretraite.nl/uploads/Locatie-Retraite-Veluwe-10.jpg
- https://static.stilteretraite.nl/uploads/Locatie-Retraite-Veluwe-9.jpg
- https://static.stilteretraite.nl/uploads/Locatie-Retraite-Veluwe-8.jpg
- https://static.stilteretraite.nl/uploads/Locatie-Retraite-Veluwe-7.JPG
- https://static.stilteretraite.nl/uploads/Locatie-Retraite-Veluwe-5.JPG
- https://static.stilteretraite.nl/uploads/Locatie-Retraite-Veluwe-4.jpg
- https://static.stilteretraite.nl/uploads/Locatie-Retraite-Veluwe-3.jpg
- https://static.stilteretraite.nl/uploads/Locatie-Retraite-Veluwe-19.jpg

---
_Het unieke Veluwse landgoed waar we 1x per jaar met Stilteretraite.nl te gast zijn is een klein gesloten landgoed (30 Ha), gelegen midden op de Veluwe. De historische boerderij voorziet op beperkte schaal in stilte- en rustverblijf. Een 'back to nature' onderkomen, waar niets het omliggende bosgebied en haar bewoners verstoort. Wilde zwijnen woelen hier de grond om, herten steken het veld bij zonsondergang over en zelfs dassen laten zich hier soms zien bij hun nabijgelegen burcht._

**Het verblijf**  
De boerderij is even eenvoudig als buitengewoon: het is een van de eerste, oudste boerderijen in deze regio. Het is gebouwd in 1846 ter ontginning van de oergronden en omgeven door oude lindebomen, weilandjes en bosschages. De buitenkant van het Huis en de deel verkeren nog in vrijwel de oorspronkelijke staat. Naast het huis staan een even oude schuur, en een aantal kleine opstallen.

Het Huis heeft drie slaapkamers met elk twee bedden waarvan één met een dubbelbed, en is dus maar geschikt voor 4-5 personen. In overleg met de gastrouw is het deelnemers aan de retraite ook toegestaan om met een zelf meegebracht tentje op het terrein te kamperen. Iets wat de ‘back to nature’ ervaring nog eens versterkt. We delen een gedateerde badkamer (hetgeen soms geduld en enige planning vraagt), woonkamer met open keuken en houtkachel. Verder wordt er gestookt en gekookt op butaangas. De boerderij is niet aangesloten op het elektriciteitsnet! Er is een aggregaat aanwezig voor de elektriciteit. Water komt uit de Aardebron. Deelnemers moeten zich goed realiseren dat het verblijf al met al zeer sober te noemen is, maar tegelijkertijd ook uniek en onvergetelijk.

**Landschap**  
Onder invloed van de één na laatste ijstijd, in het Pleistoceen, werd zo’n 150.000 jaar geleden het landschap gevormd dat nu het Veluwemassief is. Het Landgoed maakt onderdeel uit van dit landschap en ligt midden op de Veluwe, op de rand van een stuwwal op één van de hoogste plekken, namelijk 86 meter boven NAP. Zwerfkeien rond de boerderij en stuwwallen op het landgoed vormen nog rechtstreekse overblijfselen uit deze zeer oude tijd. Hiervóór bestond dit gebied uit onherbergzame, woeste gronden. Mede door de 10.000 jaar onveranderde en beschermde situatie tot op heden, hebben er geen Aardeverstoringen plaatsgevonden en zijn er hierdoor bijzondere energieplekken en leylijnen aanwezig. De locatie nodigt uit tot een intens contact met de natuur en de elementen en biedt door haar hoge ligging een prachtig uitzicht over het Nationale Park de Hoge Veluwe. Het landgoed is voor het publiek ontoegankelijk, waarbij de oorspronkelijke natuurprocessen, voor zover bekend, eeuwenlang ongestoord hun gang hebben kunnen gaan. Hierdoor is het landgoed een unieke verblijfplaats en paradijs voor wild geworden. Mens en dier vertoeven in harmonie. Er zijn geen aangrenzende of doorkruisende openbare wegen, waardoor dit specifiek Veluws landschap als een van de mooiste en meest stille rustgebieden van Nederland beschouwd kan worden.

**Stilte en rust verblijf**  
Stilte en aanwezig zijn in de natuur brengt je ziel en geest tot rust. Zoals onze gastvrouw Viathou betoogt is de natuur een poort om tot jezelf te komen. De verbinding met het creatie- en inspiratieveld In jezelf. Alleen al je pure aanwezigheid in de ont-moeting met dit scheppingsveld draagt hieraan bij. Aandacht geven aan de natuur en eindelijk jezelf Zijn midden in de natuur, geeft een innerlijke heling. Niets meer moeten, alleen nog leegte, stilte en rust. Terug naar je gevoel en intuïtie. In deze pure natuur geeft een verblijf op deze plek dé gelegenheid om in deze ont-moeting te delen, te helen en inzichten te krijgen.

We zijn hier te gast op in het domein van de natuur en het wild. Met grote eerbied voor hun leefgebied mogen wij hun domein betreden. Stilteretraite.nl voelt zich gezegend hier te gast te mogen zijn.