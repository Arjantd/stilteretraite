---
title: Emmausklooster in Velp
layout: location
image: https://static.stilteretraite.nl/uploads/Avan Spirit - Velp 2.jpg
location: Velp / Grave
description: Een deel van ons retraiteaanbod vindt plaats in het Emmausklooster te
  Velp. Het Emmausklooster is het oudste Kapucijnenklooster in Nederland (1645) en
  is door de jaren heen zeer goed onderhouden en zeer authentiek te noemen. Als je
  binnenstapt, voel je de eeuwenoude geschiedenis en verhalen van bewoners en gasten.
  **LEES MEER.**
gallery:
- https://static.stilteretraite.nl/uploads/Locatie-retraite-emmausklooster-4.jpg
- https://static.stilteretraite.nl/uploads/Locatie-retraite-emmausklooster-12.jpg
- https://static.stilteretraite.nl/uploads/Locatie-retraite-emmausklooster-2.jpg
- https://static.stilteretraite.nl/uploads/Locatie-retraite-emmausklooster-3.jpg
- https://static.stilteretraite.nl/uploads/Locatie-retraite-emmausklooster-1.jpg
- https://static.stilteretraite.nl/uploads/Locatie-retraite-emmausklooster-8.jpg
- https://static.stilteretraite.nl/uploads/Locatie-retraite-emmausklooster-15.jpg
- https://static.stilteretraite.nl/uploads/Locatie-retraite-emmausklooster-16.jpg
- https://static.stilteretraite.nl/uploads/Locatie-retraite-emmausklooster-5.jpg
- https://static.stilteretraite.nl/uploads/Locatie-retraite-emmausklooster-6.jpg
- https://static.stilteretraite.nl/uploads/Locatie-retraite-emmausklooster-14.jpg
- https://static.stilteretraite.nl/uploads/Locatie-retraite-emmausklooster-13.jpg
- https://static.stilteretraite.nl/uploads/Locatie-retraite-emmausklooster-11.jpg
- https://static.stilteretraite.nl/uploads/Locatie-retraite-emmausklooster-10.jpg
- https://static.stilteretraite.nl/uploads/Locatie-retraite-emmausklooster-9.jpg
- https://static.stilteretraite.nl/uploads/Locatie-retraite-emmausklooster-7.jpg

---
_Een deel van ons retraiteaanbod vindt plaats op het complex van het Emmausklooster te Velp. Het Emmausklooster is het oudste Kapucijnenklooster in Nederland (1645) en is vernoemd naar de Bijbelse plaats Emmaus. Meer dan 300 jaar hebben er in dit klooster Kapucijnen gewoond. Inmiddels is de laatste Kapucijnenmonnik vertrokken en verhuurt het klooster zijn ruimtes voor cursussen, trainingen, vergaderingen en heisessies. Ook zijn er ruimtes voor meditaties en retraites en wordt er, geheel in de oude traditie, slaapplaatsen geboden aan pelgrims en retraitegasten._

**Het Clarahuis**  
Naast het Klooster is in 1997 een gastenverblijf, het Clarahuis, gebouwd. Hierin bevinden zich een grote groepsruimte voor cursussen en trainingen, een meditatiezolder en 12 slaapkamers. Retraitedeelnemers eten en slapen hier en het grootste deel van het programma vindt op de meditatiezolder van het Clarahuis plaats. Bekijk de foto’s onderaan deze pagina om een indruk te krijgen!

**Kapel**  
Het klooster beschikt over een uitzonderlijk fraaie kloosterkapel, waar je als retraitedeelnemer gerust mag binnenlopen. Aan deze kapel zijn drie vleugels verbonden, die een kloostergang vormen en om een vierkante binnenhof zijn gegroepeerd. De gebouwen en de kapel dateren uit 1718. Het schip van de kapel is vergroot in 1733. De voorgevel met het wapen is uit 1663, het stenen Mariabeeld dateert van ongeveer 1700. Het stucgewelf van de kerk is uit 1846. Het klooster bewaart een aantal oudheden, waaronder beeldhouwwerk, meubelen en schilderijen vanaf de 16e eeuw.

**Tuin**  
Ook heeft het Emmausklooster een prachtige tuin, door specialisten de "mooiste kloostertuin van Nederland" genoemd. De tuin wordt al jarenlang door trouwe vrijwilligers onderhouden. Zij doen dit vanuit liefde voor de natuur, verbondenheid en vanuit gezamenlijke franciscaanse idealen. Zij bewerken de grond om de aarde haar vruchtbaarheid te laten behouden, zo kan deze gezonde groenten voor gasten en communiteit voortbrengen. Er worden geen chemische bestrijdingsmiddelen gebruikt, groenten worden biologisch gekweekt en ook de bodembedekking, grondbewerking en bemesting zijn afgesteld op het vergroten van het herstellend vermogen van de grond. Het staat retraitedeelnemers vrij om op ieder moment van de dag door de tuinen te zwerven of een kaarsje te branden in het voormalig pesthuisje uit 1670, dat eveneens in de tuin te vinden is. 

**Keuken**  
Vanuit een grote keuken bereidt een kok gezonde en verse maaltijden. Dit gebeurt met ingrediënten uit eigen tuin en de lokale omgeving: met biologische groenten, fruit en kruiden. Voor de retraitedeelnemers wordt vegetarisch gekookt en indien nodig rekening gehouden met diverse allergieen.