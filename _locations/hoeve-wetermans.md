---
layout: location
style: <link rel="stylesheet" href="https://cdn.jsdelivr.net/gh/fancyapps/fancybox@3.5.7/dist/jquery.fancybox.min.css"
  />
script: <script src="https://cdn.jsdelivr.net/gh/fancyapps/fancybox@3.5.7/dist/jquery.fancybox.min.js"></script>
meta:
  title: Hoeve Wetermans
  keywords: Olst, retraite, accommodatie, boerderij
  description: ''
  author: Robbert van Bruggen
title: Hoeve Wetermans
image: https://static.stilteretraite.nl/uploads/Hoeve Wetermans 0.jpg
location: Olst
description: Daar waar de IJssel als natuurlijke grens tussen Gelderland en Overijssel
  stroomt vinden we Hoeve Wetermans, een ruim opgezette retraite-accommodatie in het
  buitengebied tussen Olst en Diepenveen, niet ver van Hanzestad Deventer. Hoeve wetermans
  is bij uitstek een plek die uitnodigt om tot jezelf te komen.
gallery:
- https://static.stilteretraite.nl/uploads/Hoeve Wetermans 0.jpg
- https://static.stilteretraite.nl/uploads/Hoeve Wetermans 11.jpg
- https://static.stilteretraite.nl/uploads/Hoeve Wetermans 3.jpg
- https://static.stilteretraite.nl/uploads/Hoeve Wetermans 8.jpg
- https://static.stilteretraite.nl/uploads/Hoeve Wetermans 1.jpg
- https://static.stilteretraite.nl/uploads/Hoeve Wetermans 4.jpg
- https://static.stilteretraite.nl/uploads/Hoeve Wetermans 2.jpg
- https://static.stilteretraite.nl/uploads/Hoeve Wetermans 5.jpg
- https://static.stilteretraite.nl/uploads/Hoeve Wetermans 6.jpg
- https://static.stilteretraite.nl/uploads/Hoeve Wetermans 7.jpg

---
Daar waar de IJssel als natuurlijke grens tussen Gelderland en Overijssel stroomt vinden we Hoeve Wetermans, een ruim opgezette retraite-accommodatie in het buitengebied tussen Olst en Diepenveen, niet ver van Hanzestad Deventer. Hoeve wetermans is een plek die uitnodigt om tot jezelf te komen.

De boerderij is gebouwd in 1929 en heeft een heel grote deel en een kleinveeschuur. De deel is nu verbouwd en bevat 7 kamers, elk met een eigen douche en toilet. In de kapschuur zijn twee appartementen met 3 slaapkamers met één persoonsbedden en gedeeld sanitair (per appartement). Naast slaapvertrekken vind je in de hoeve een prachtige centrale ruimte met o.a. een ruime zithoek, een bibliotheek, een televisiekamer, een meditatieruimte en meer.

**Unieke meditatieruimte**  
Op het terrein bevindt zich ook de meditatieruimte opgetrokken van strobalen en afgestreken met leem. Er zijn vier flessenramen, een prachtig glas in lood raam en een ‘lantaarn’ in de top. Via een 6x2m groot raam kijk je uit over de natuur achter de hoeve. Hier kun je genieten van de weldadige rust. De ruimte van 85m2 wordt heerlijk verwarmd door vloerverwarming.

**Stilte en ruimte in overvloed**  
Op de hoeve zijn vele plekjes, binnen en buiten waar je je kunt terugtrekken, de moestuin, onder de bomen, naast de wei van de schapen, op de schommel, in de boomgaard, de meditatieruimte, op het kraaiennest, in de ‘receptie’ of de zithoeken of je eigen kamer. Je kunt vanuit de hoeve het Hanzebos in om een stukje te lopen zonder veel mensen tegen te komen. Stilte en ruimte is hier in overvloed.