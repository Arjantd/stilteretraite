---
layout: testimonials
title: Ervaringen
image: uploads/banner A.jpg
testimonials:
- title: Niemand die iets van jou verwacht
  subtitle: RE-TREAT JE HART | 2023
  text: "Als je een stilteretraite wil boeken om te kijken of je vijf dagen stil kan zijn
   en dat je grootste overwinning zal zijn, dan moet ik je teleurstellen. Waar niemand
   had verwacht dat ik dat zou kunnen, het was een eitje en een hele fijne ervaring.
   Niemand die iets van jou verwacht waardoor je daadwerkelijk met jezelf bezig bent.
   Geen verwachtingen over dat je een gesprek moet voeren met je tafelgenoot of dat je
   gaat nadenken over je verhaaltje zodat je het beste uit de verf komt. Het meest
   bijzondere vond ik toch de verbinding die ik na vijf dagen voelde met de
   mededeelnemers en dat ik mij veilig heb gevoeld. Mooi hoe het programma met de
   oefeningen en de meditaties maar ook de taken hebben bijgedragen aan inzicht in mijn
   dagelijkse ineffectieve patronen."
  participant: M.
- title: Getwijfeld om mij direct weer voor december aan te melden
  subtitle: RE-TREAT JE HART | 2023
  text: "Afijn, de stilte retraite. Ik vond het heerlijk, niet hoeven praten, ik had niet
  gedacht dat ik het zo fijn zou vinden en dat het mij zo makkelijk af zou gaan. Ik wandel
  graag, maar vaak luister ik dan wel naar muziek of een podcast en daar had ik in Naarden
  helemaal geen behoefte aan (al babbel ik dan wel wat in mijzelf). Door de stilte zie je
  meer, hoor je meer, kon ik intens genieten van het eten. Door de stilte kwam de muziek
  ook veel meer ‘binnen’. Het was ook fijn om geen oogcontact te maken en ook niets te
  hoeven doen met andermans emoties. En hoe nu verder, ik blijf elke avond mediteren en ik
  blijf ook rondkijken naar stilte-retraites. Ik heb getwijfeld om mij direct weer voor
  december aan te melden. Het was een fantastisch ervaring."
  participant: Deelnemer
- title: Als je meer vanuit het hart wilt leven
  subtitle: RE-TREAT JE HART | 2023
  text: "De week was een enorm cadeau. &quot;Life is a mystery to be lived and not a
    problem to be solved.&quot; Prachtige quote die ik nog steeds voel en bij mij draag.
    Het helpt mij om niet teveel vast te willen houden, dankbaar te zijn voor de ervaringen
    die op mijn pad komen. Zo ook de stilte dagen… Een wonderbaarlijke ervaring om mijzelf
    zo in liefde te kunnen omarmen. Zo dankbaar voor het innerlijke kind wat ik zo in
    puurheid en verwondering heb kunnen ervaren.
    
    Het was soms hard werken, maar elke keer werd ik weer geleid naar datgene wat erachter
    ligt, wat dan weer zo’n cadeau was. Het heeft mij een innerlijk besluit opgeleverd om
    mijzelf elke keer weer welkom te heten, als ik mijzelf weer even vergeet mee te nemen.
    Heel fijn om dat zo in zachtheid te ervaren. De stilte dagen zijn echt een retraite
    voor het hart! De hartmeditatie doe ik heel regelmatig, wat mij elke keer weer helpt
    liefdevol in mijzelf te zakken. Als je meer vanuit het hart wilt leven, meer
    zelfcompassie wilt ontwikkelen, dan is deze retraite echt een cadeau! Je komt van
    alles tegen, wat je tegenhoudt om je hart te openen EN je wordt geleid om erdoor
    heen te gaan, waardoor het zich weer kan openen."
  participant: Deelnemer
- title: Heel bijzonder, heel vrij, heel helend
  subtitle: RE-TREAT JE HART | 2023
  text: "Het mooie is dat de stilte retraite nog lang heeft doorgewerkt voor mij. Ik heb
    op een diepe laag ervaren hoe enorm groot ik ben en hoe verbonden die ruimte is met
    alles. Alles vindt plaats in mij. Ik heb gezien hoe alles zijn plek heeft en kan
    bestaan, hoe pijnlijk soms ook. Er is pijn en verdriet maar ook blijdschap zonder
    verhaal. Zolang ik de enorme ruimte ervaar is er geen lijden omdat de identificatie
    ermee achterwege blijft. Het zijn allemaal bewegingen in het grote geheel dat alles
    kan dragen. Heel bijzonder, heel vrij, heel helend. Echt een cadeau."
  participant: C. (vrouw)
- title: Ontroerd en dankbaar
  subtitle: RE-TREAT JE HART | 2023
  text: "De stilte dagen werken door, elke dag start ik de dag met 20 min stil zitten en
    regelmatig doe ik de hartmeditatie, waar ik super dankbaar voor ben. Ik vind het heel
    fijn dat ik de ervaringen in mijn systeem heb, zodat ik ze weer terug kan vinden.
    Daarnaast blij met de input die gegeven is, die ik zelfs nog kan naluisteren (wat een
    luxe!), waardoor ik het gevoel heb dat ik genoeg ‘gereedschap’ heb om het te blijven
    beoefenen. En beoefenen is voor mij dan elke keer weer mijn hart openen voor mijzelf
    en van daaruit de wereld ingaan. Ik ben daar echt heel ontroerd en dankbaar voor, dat
    ik dit zo heb mogen ervaren. Het was op mijn lijf geschreven de retraite, elke beweging
    die in mij tot stand kwam werd ondersteund en gevoed door het programma."
  participant: Deelnemer
- title: En dan op een dag... valt alles op z'n plek.
  subtitle: RE-TREAT JE HART   |   2022
  text: "Terug naar een half jaar geleden. Er wringt iets. Het gaat niet goed met
    mij. Ik zit niet lekker in m'n vel. Wat moet ik doen om me beter te voelen? Ik
    heb geen idee. Het zal de leeftijd wel zijn, ik voldoe aan alle criteria van de
    midlife. En ik ontkom niet aan het cliché: ik zit in een crisis. \n\nTijdens mijn
    zoektocht komt het adres van stilteretraite.nl voorbij, een tip die me jaren geleden
    door een kennis is gegeven. Ik bekijk de video's van Robbert. Ja, hoe hij het
    uitlegt, dat spreekt me wel aan. Maar het is ook wel eng en spannend. Wie weet
    wat er allemaal naar boven komt? Er is geen afleiding die dagen. Geen telefoon,
    geen boek om in te vluchten, er is geen ontsnappen aan. Hoe ga ik daarmee dealen?
    Maar toch zet ik de stap. Ik meld me aan. \n\nDe 5 dagen in retraite zijn magisch.
    Ik raak in een stilte bubbel en maak kennis met nieuwe ervaringen in mij. En ik
    worstel en twijfel. In zijn sessies reikt Robbert puzzelstukjes aan. En dan op
    een dag... valt alles op z'n plek. Ja, dit is het! Ik had geen idee. Maar hier
    was ik naar op zoek. Ik heb het gevonden! Gevoelens van dankbaarheid en geluk
    overspoelen me. Alles is volmaakt. \n\nNu ik terugkijk, zie ik het retraite als
    een van de mooiste en meest bijzondere ervaringen in mijn leven. Dankjewel Robbert
    voor je deskundige begeleiding en het delen van jouw wijsheid. En jij, lezer van
    mijn verhaal: Doe het. Geef je over. Ga er vol voor. En dan komen de zo gewenste
    ingevingen. Leef!"
  participant: Angelique
- title: Terug naar de fabrieksinstellingen.
  subtitle: RE-TREAT JE HART   |   FEB 2023
  text: "Voor mij was dit mijn eerste retraite en ik wist niet goed wat ik moest verwachten.
    Een paar maanden terug heb ik mijn prima baan opgezegd om op zoek te gaan naar
    mijn passie en naar mezelf. Ik plaats van te genieten van de ruimte voelde ik
    alleen maar onrust en een soort paniek. De wereld ligt aan mijn voeten, maar dan?
    Waar wil ik naartoe? Wie ben ik eigenlijk en wat vind ik nou eigenlijk echt leuk?
    Hoe lang sta ik mezelf toe deze soul search te laten duren? De hypotheek moet
    tenslotte toch betaald worden…. Ik was vooral heel veel aan het denken, maar voelde
    niks en kwam geen steek verder. Het moest rigoureuzer.  \n  \nEen stilte retraite:
    doodeng, want ik praat normaal vrij veel. Wat gaat dit met mij doen? Maar goed,
    ik heb mij erin gestort. En ik moet zeggen, het was ook echt een achtbaan. De
    stilte, en alle opdrachten, doen veel. Eerst vooral heel veel onrust (nog meer
    dan er al was). Wat doe ik hier! Mijn gedachten schoten alle kanten op. Maar toch
    gaandeweg kon ik beter ontspannen en begonnen er wat puzzelstukjes op zijn plek
    te vallen. En na de retraite? Het voelt alsof ik gereset ben. Terug naar de fabrieksinstellingen.
    Minder moeten, minder nadenken en het maar gewoon laten gebeuren. Ik zie het wel.
    Het komt goed….of eigenlijk, het is al goed.   \n  \nEn nogmaals, dankjewel voor
    de bijzondere ervaring Robbert. Ik vond het echt cadeautje voor mijn hart\U0001F60A"
  participant: AvdE
- title: Als beginner stapte ik er blanco in
  subtitle: RE-TREAT JE HART   |   DEC 2022
  text: "Ik ben heel blij dat ik de stilte retraite meegemaakt heb, dat ik mezelf
    dit heb gegund (5 dagen weg van mijn gezin) en dat ik het heb aangedurfd om er
    helemaal in onder te gaan. Als beginner stapte ik er nieuwsgierig maar ook best
    wel blanco in, het programma en de begeleiding was voor mij een fijne houvast.
    Het werd een bijzondere ervaring en ook een proces door de dagen heen. Na een
    dag of twee sudderen en voor mij ook doorvoelen van pijn en ellende, zakte ik
    als het ware een laag dieper voor mijn gevoel, viel er iets van me los en ervaarde
    ik nieuwe inzichten en een gevoel van meer vrij en gelukkig zijn. Alsof ik daar
    (even) los van de tijd en de wereld veel duidelijker kon zien wat werkelijk belangrijk
    is en wat niet. Het was een inkijkje in een diepere en prachtige werkelijkheid
    of dimensie. \n\nIk ken nu beter de waarde en het nut van loslaten, ontspannen
    en stilte. De kunst voor mij is nu om erbij te blijven of het te vinden naar behoefte
    in het dagelijkse leven... Ik denk dat ik nog wel eens terugkom bij Robbert. Met
    dankbaarheid en liefde."
  participant: 'W. '
- title: Stroming
  subtitle: KISS OF SILENCE  |   sept 2022
  text: |-
    De retraite is alweer een paar weken geleden en ik wou nog even zeggen dat het me enorm veel gebracht heeft. De eerste weken na terugkomst voelde alles nog een beetje onwennig voor een tijd, in de retraite zelf en daarna is er best veel bij me losgekomen. Sinds de laatste weken ervaar ik pas echt die rust in mezelf, mede door de stilte die ik nog dagelijks opzoek.

    In een van uw bestanden wordt beschreven dat het hart van een mens wel met water wordt vergeleken en dat het zich in een vaste of vloeibare toestand kan bevinden. Sinds de laatste weken voel ik het weer stromen en dat voelt heel fijn. Ik kan soms uren in de natuur zitten en genieten van die stroming, dat gevoel zelf is gewoon al erg vreugdevol.

    Ik wil u en het team nogmaals bedanken.
  participant: Jim
- title: Reiziger wees niet bang
  subtitle: KISS OF SILENCE  |   sept 2022
  text: "Panta rhei ouden menei   \n(Alles stroomt niets is blijvend)   \neen veilige
    haven waarin je vol overgave   \nkan laten komen wat er komt   \nkan zien wat
    er is   \nerop vertrouwen   \nen te laten stromen   \n  \nReiziger   \nwees niet
    bang   \nvolg je hart   \nkus de stilte   \n  \nMet waardering, respect en dankbaarheid
    \ \nKees"
  participant: Kees
- title: Bevrijding en rust
  subtitle: KISS OF SILENCE  |   sept 2022
  text: Elkaar 3 dagen niet aankijken of spreken. Ik dacht dat ik dat niet zou kunnen,
    maar wat had ik het verkeerd. Het loslaten van sociale verplichtingen was het
    makkelijkst wat ik ooit heb mogen doen. Het gaf mij de bevrijding en de rust waar
    ik zo lang naar verlangde. Na de geboorte van mijn dochter wist ik mijzelf niet
    meer tot rust te brengen, deze retraite heeft dat wel voor mij gerealiseerd. De
    locatie was prachtig, de begeleiding top, het eten smaakte beter en slapen deed
    ik als een baby. Dank Robbert en Nienke voor dit geweldig cadeautje die ik mijzelf
    om de zoveel tijd zal schenken.
  participant: Marwa
- title: Reis in je binnenwereld
  subtitle: Kiss of Silence  |  Sept 2022
  text: "> Ondanks de korte duur van 3 dagen heb ik meerdere kisses van silence mogen
    ervaren. Dankzij de liefdevolle en deskundige begeleiding van Robbert kan je vol
    overgave je volledig richten op de reis in je binnenwereld: ik ga dit zeker herhalen!"
  participant: M.
- title: Ieder een eigen kamertje in het klooster
  subtitle: RE-TREAT JE HART   |   2021
  text: |-
    Mijn lief vroeg voor zijn verjaardag een stilteretreate om samen te volgen, op advies van mijn zusje hebben we toen Robbert gebeld; Ja hoor jullie kunnen samen instappen, er is wel een voorwaarde: kan je elkaar laten… en kan je je richten op je eigen proces ipv je te gaan richten op de ander.

    Ieder een eigen kamertje in het klooster, 5 dagen stilte, geen gebabbel, gelach, geen afstemmen op de ander, geen blikken en niet verdwijnen in afleiding, alleen zijn in de steeds dieper en liefdevol wordende stilte met de prachtige begeleiding van Robbert en Stieneke. De aanwezigheid van mijn lief, gaf een extra dimensie, samen delen van het alleen op pad zijn, zonder woorden kunnen ervaren en doormaken van wat de stilte teweeg brengt aan oorverdovend en rakend besef.

    Dit samen te hebben ervaren, geeft ons nu een gezamenlijk ritueel van elke ochtend met een kaarsje te mediteren, geeft ons nu een gezamenlijke ervaring, woorden, beelden om ons fundament mee te voeden.

    Een aanrader!
  participant: Jacqueline van der Feen
- title: Stilteretraite “retreat je hart”
  subtitle: RE-TREAT JE HART   |   2021
  text: |-
    Het was mijn verjaardagswens om samen een stilteretraite te volgen. Gezellig samen een ervaring rijgen aan de al rijke ketting van mooie gedeelde belevenissen. Uit de intake met Robbert bleek dat het wel zou betekenen dat we elkaar niet zouden kunnen spreken, zien of voelen. Het gaat om het eigen interne proces en om je eigen hart te gaan voelen, ervaren. En dus is het van belang dat je je niet op anderen richt, maar alle rust en ruimte neemt voor je interne reis. Kun je, zo vroeg Robbert, de ander bij zichzelf laten. Kun je het aan om te zien dat zij in een proces zit en haar niet te steunen of troosten, maar haar te laten zijn met wat er is.

    En zo zaten we even later in stilte te eten, ieder aan de andere kant van een lange tafel met daartussenin nog een tiental zwijgzame in zichzelf gekeerde deelnemers. Ieder zijn best doend om de anderen niet aan te kijken en met slinkse gebaren toch het broodbeleg van keuze zien te bemachtigen.

    En ’s avonds lag ik vervolgens in mijn eentje in een eigen, sober kloosterkamertje in een eenpersoonsbed naar het plafond te staren. Geen telefoon om op te kijken, geen boek om te lezen en geen geliefde om me aan te warmen. Vijf nachten lang alleen met mezelf. Vijf dagen niet communiceren met anderen, ook niet met mijn geliefde.

    Alleen de mooie, rakende oefeningen doen. Oefeningen die het hart verwarmen en soms ook verwarren. Ervaringen enkel met mezelf delen, erkenning enkel van mezelf ontvangen. Het was heerlijk om zo in mezelf te keren en mijn hart te gaan ontdekken, mijn hoofd uit te schakelen, mijn gevoel te ervaren en steeds meer in mezelf te keren. Het was alleen, maar voelde nooit eenzaam. Ik voelde me gedragen door de liefdevolle omgeving en begeleiding van Robbert en Stieneke. Ik voelde bovendien, naarmate de dagen vorderde, steeds meer de aanwezigheid van een groter en dieper besef van universele liefde in m’n hart en om me heen.

    En bovenal voelde ik de aanwezigheid van mijn geliefde. Ik wist dat ik niet alleen was en voelde haar aanwezigheid in de retraite en in mijn leven. Alleen zijn en toch samen. Het gevoel samen in het leven te staan, samen op weg te zijn. De ander zien zonder te kijken. Haar voelen zonder aan te raken. Haar liefhebben zonder het zachtjes in haar oor te fluisteren. De ander op afstand zien, haar stiekem bekijken, naar haar verlangen. In stilte samenzijn en de liefde ervaren, verliefdheid voelen, samen voelen.

    Mooi om deze stilteretraite samen te ervaren!
  participant: Ronald Dulmers
- title: Onbeschrijfelijk
  subtitle: RE-TREAT JE HART   |   2021
  text: Heel veel dank voor de 5 dagen. Mijn ervaring is onbeschrijfelijk, bijzonder
    en heel mooi geweest. Ik had het al gezegd; ik vind jou zo’n bijzonder mens. Jouw
    zienswijze in en op het leven, wat je de medemens op een aardse manier wilt meegeven
    is waarachtig (mooie woorden van Maayke) en unique. Gewoon door te zijn, zonder
    pretenties maak je ongelooflijk verschil, iig bij mij. Voor mij heb je een bijzonder
    plekje.
  participant: Angelica A.
- title: Kwartjes
  subtitle: RE-TREAT JE HART   |   2021
  text: |-
    Er vallen veel kwartjes, er is ruimt ontstaan, ik ben verliefd geworden op de stilte. Ik heb nog altijd 1 tot 2 stilte momenten in de dag, waarvan er 1 altijd voor het slapen gaan is. Het lukt mij regelmatig om een half uur in stilte te zitten voor het slapen gaan. De ochtend start ik altijd met een ademhalingsoefening. Die doe ik altijd met muziek, Ik kies er vaker voor om na afloop nog een minuut of 10 in stilte te blijven. Helend.

    Het voorkomt niet dat ik in polariserende spanning kom binnen mijn relatie. Bij stress ploppen bij mij ook gewoon oude en onbewuste patronen op. Ik kan er sneller uit terugkomen. Ik heb helaas geen grip op wat het bij de ander doet. Dus van de stilte ben ik dan deze dagen in pijnlijk gedoe. Sinds corona vaker gedoe dan ooit. Ik snap dat dit deze tijd is. Niet makkelijk, maar ik vind mijn weg.

    Achteraf zie ik de mindfuck. God wat zit de mens toch vernuftig in elkaar.

    Terugkeren naar mijn stilte, buigen voor wat is, helpt.

    Wat een prachtige zin: ‘Willen wat je krijgt’. Die neem ik de komende tijd mee.

    Ik zeg vaak ‘ja’ tegen wat er is. Van pijn in mijn lijf, tot gedoe in de liefde. Willen wat je krijgt, gaat verder.

    Mooi, ik oefen! En denk… dat je mij nog wel eens terugziet.
  participant: H.L.
- title: Een verkwikkende en verdiepende ervaring
  subtitle: Back to nature  |  2021
  text: "Deze retraite kan ik je echt van harte aanbevelen. Een unieke, stille locatie
    in de bossen van Hoog Deelen, een afwisselend programma met veel vrije ruimte
    en uitstekende begeleiding.  \n  \nWat een luxe om een week lang vrij te zijn
    van nieuws, mail, notificaties en to-do lijstjes en je te kunnen richten op dingen
    die er echt toe doen – op hart & zielsniveau.\n\nDeze stilteretraite is een verkwikkende
    en verdiepende ervaring die mij tal van inzichten heeft gegeven. Ik ben dagen
    later nog steeds aan het verwerken en her-inneren wat er allemaal voorbij is gekomen.\n\nDe
    vision quest die onderdeel uitmaakt van de retraite heeft me op een subtiele manier
    antwoord gegeven op een belangrijke levensvraag waar ik al een tijd mee rond liep.
    Ik moet nog 15 jaar werken tot mijn pensioen en vraag mezelf al langere tijd af
    of het geen tijd is om iets anders te gaan doen. Maar ja, wat dan? Ik weet eigenlijk
    niet wat ik wil en ik vind mijn werk nog steeds leuk. In de laatste minuten van
    de vision quest viel opeens het kwartje: ik hoef helemaal niets anders te zoeken,
    alles is er al. Ik ga binnenkort 3 dagen werken en heb meer dan genoeg vrije tijd
    om naast mijn werk dingen te doen waar ik echt naar verlang: de natuur helpen
    herstellen en bomen planten. Ik kan daar nú al mee beginnen, er is niet eerst
    een rigoreuze verandering in mijn leven nodig. En misschien gaat er vanzelf nog
    meer in mijn leven veranderen zodra ik daar eenmaal mee bezig ben.\n\nHet was
    erg helend voor mij om opnieuw een diepe verbinding met de natuur en het leven
    om me heen te ervaren. Bijvoorbeeld op een ochtend, zittend in een stoel voor
    het open raam, toen ik ten diepste geroerd werd door de kracht van het leven en
    de autonomie van de natuur om me heen. Ik zag het zonlicht dat door de lindebladeren
    straalde, de kwikstaartjes die dansten boven het gras, de dauw die als een ragfijn
    kleed over het land lag en voelde op dat moment een volmaakte harmonie en rust.\n\nDe
    natuur hield me af en toe ook een spiegel voor en confronteerde me bijvoorbeeld
    met mijn angsten en hoe het voelt om meer in vertrouwen te leven. Dat was echt
    een transformerende ervaring. Ik besloot de avond voor de vision quest al onder
    een tarp in de open lucht te gaan slapen en kon de slaap niet goed vatten. Een
    helder maanlicht scheen over de landerijen en in een opwelling besloot ik eens
    lekker te gaan huilen als een wolf naar de maan. Na drie keer kwam er opeens van
    dichtbij een antwoord uit het veld, ik schrok me helemaal een ongeluk. Daar lag
    ik op de grond, kwetsbaar, zonder verdedigingsmiddelen. Ik zocht een grote steen
    en een tak om mezelf te kunnen verdedigen en mijn ratio zei me dat de kans heel
    klein was dat ik zou worden aangevallen, maar de angst liet zich niet wegredeneren.
    Ik kon de slaap niet meer vatten en besloot om half 3 ‘s nachts mijn boeltje te
    pakken en terug te gaan naar mijn veilige tent. De volgende nacht, tijdens de
    vision quest, hoorde ik ineens geritsel en het geluid van voetstappen vlak achter
    mij, maar dit keer kon ik aanwezig blijven bij het waarnemen en was er vertrouwen
    en overgave in plaats van angst. Niet veel later realiseerde ik me hoe bijzonder
    het was om binnen 24 uur zo duidelijk de tegenstelling tussen angst en vertrouwen
    te mogen ervaren. Na de vision quest ben ik terug gegaan naar de plek waar ik
    met mijn tarp stond en heb ik met een klein ritueel afscheid genomen van alle
    overbodige angsten.\n\nEr komen dus zeker momenten voorbij waarbij je met onverwachte
    omstandigheden te maken krijgt of met jezelf geconfronteerd wordt. Daarom is het
    fijn dat je elke dag even bij kunt praten met Robbert en samen kunt reflecteren
    op het proces dat je doormaakt.\n\nTot slot nog wel een waarschuwing: Je loopt
    het risico dat je de stilteretraite zo fijn vindt, dat je net als ik meteen verlangt
    naar de volgende keer ☺"
  participant: Rene
- title: De weg naar het hart is waardevol
  subtitle: RE-TREAT JE HART   |   2021
  text: |-
    Op een prachtige wijze voer je mensen op een waarachtige manier mee in hun eigen processen.

    Ik ging vol de retraite in, had zin in stilte en rust. Ik vond de stilte met andere zo bijzonder zo krachtig en zo verbonden. Ik heb echt mijn hart opnieuw ontdekt, heb de grootsheid, weidsheid, schoonheid en de liefde op een prachtige manier mogen ervaren.

    En het klopt wat je eens ervaren hebt kun je weer oproepen en daar gebruik ik je oefeningen voor.

    Ik voel dat er nog een lange weg is te gaan, mijn druktemaker en verhaaltjesverteller zijn dominant.

    Erkenning en herkenning is er zeker, nu luisteren naar mijn hart.

    Het valt niet mee, die mind is sterk en wil graag een pilletje of een drankje of 1 dag stilte zodat het over is en ik volledig mijn hart volg. Dat is er niet, maar hoeft ook niet. De weg er naar toe is waardevol.
  participant: S.T. Kinderarts
- title: SCHOENEN...
  subtitle: RE-TREAT JE HART   |   2021
  text: "Ik stapte deze retraite in met instappers aan mijn voeten.\n\nVol overgave
    heb ik mijn schoenen uitgetrokken om op blote voeten rond te lopen (want zo hoort
    dat hier).\n\nErvaren, voelen, heerlijk die blote voeten.\n\nTussendoor weer instappers
    aan,\n\n... nee, weer uit!\n\nStevige schoenen aan,\n\n... nee, toch weer uit!\n\nIk
    heb zelfs mijn opstandige 'als je dit leest, breng dan wijn'-sokken aangehad,\n\nuit
    wanhoop met schoenen willen smijten.\n\nMaar aan het eind van deze retraite, mijn
    stevige schoenen weer hoog dichtgeritst.\n\nKlaar om het leven opnieuw vol vertrouwen
    in te stappen ....\n\ntotdat deze schoenen wellicht weer versleten zijn.\n\nP.S.:
    Maar ik ben wel dol op nieuwe schoenen shoppen \U0001F609.\n\nDank voor deze ervaring
    die ik heb mogen opdoen dankzij jullie,"
  participant: Nadja
- title: Inzichten
  subtitle: RE-TREAT JE HART   |   2021
  text: Ik wilde de retraite doen omdat ik meer uit mijn hoofd en meer in mijn hart
    wilde komen. Daarnaast hoopte ik meer rust te kunnen vinden. De retraite heeft
    me veel meer gebracht dan dat. Ik heb mezelf beter leren kennen en heb inzichten
    gekregen in wat me gelukkig maakt en hoe ik de toekomst voor me zie. Vooraf was
    ik benieuwd hoe ik het zou vinden zonder telefoon, laptop, praten en contact.
    Dat alles heb ik niet als moeilijk ervaren. Door de veilige omgeving, de structuur
    van de dag en de begeleiding van Robbert ben ik de dagen bijna moeiteloos doorgekomen.
    De retraite is een waardevolle ervaring voor mij, waar ik de rest van mijn leven
    dankbaar voor zal zijn.
  participant: A., Headhunter
- title: Een mooie ervaring
  subtitle: RE-TREAT JE HART   |   2021
  text: 'De stilte-retraite was voor mij een geheel nieuwe ervaring: ik had nooit
    eerder iets dergelijks gedaan en geen enkele ervaring met meditatie. Ik had daarom
    van tevoren wel enige zorgen over hoe ik het zou ervaren om 5 dagen lang niet
    spreken en of ik mij zou gaan vervelen of niet. Dit is mij echter alleszins meegevallen
    doordat iedereen om je heen ook stil is en het programma en de oefeningen die
    je doet toch de nodige afwisseling hebben. Na afloop had ik het gevoel alsof ik
    een innerlijke douche had gehad: geschoond, gereinigd. Kortom, een mooie ervaring
    die voor mij zeker de moeite waard was.'
  participant: Dr. M.v.D.
- title: Een mooie en tegelijkertijd confronterende retraite
  subtitle: RE TREAT JE HART   |   2021
  text: |-
    Onderweg met mijn zware tas, wandelend van station Grave naar het klooster, wees de natuur me de weg. De herfstbladeren stroomden over de sloot aan mijn rechterzijde. Bijna aangekomen vloog er een groep van zes witte zwanen voor me uit, en landde vlakbij het klooster. Wat volgde was een mooie en tegelijkertijd confronterende retraite.

    Ik werd getroffen door de schoonheid van de herfst en de vallende bladeren in alle mogelijke kleurschakeringen. Op een moment waarop ik naar buiten liep zag ik hoe de bladeren door de wind werden bewogen en van de bomen vielen en werd ik me bewust van de essentie van mijn eigen natuur. Het onveranderlijke, te midden in de stroom van al het veranderlijke.

    Tijdens een meditatie in het pesthuisje maakte ik contact met mijn kwetsbaarheid door deze zachtjes uit te nodigen. Ik werd overvallen door een opwellend en steeds intenser wordend verdriet. Voor mijn ogen zag ik mijzelf als baby in alle puurheid en kwetsbaarheid. Vervolgens zag ik de herinneringen uit mijn leven voorbij schieten waarin ik gekwetst en gevormd ben door mijn ouders, vrienden, school, de maatschappij en zo verder. Alles wat maakte dat ik deze puurheid en eigenheid uit het zicht ben geraakt en patronen van aanpassing heb geleerd om geliefd te worden en erbij te horen.

    Met momenten maakte ik verbinding met mijn hart tijdens de retraite en ervoer ik een energie van licht en liefde. Een groot gedeelte van de retraite zat ik echter in een worsteling om de controle los proberen te laten. Hoe ironisch dat ik dit loslaten van de controle probeerde te controleren! Deze neiging tot controleren is blijkbaar nog zo’n diepgewortelde conditionering die in mijn systeem geprogrammeerd is geraakt.

    De vallende bladeren van de bomen en al het verkleurende blad bleven maar in het oog springen. Ze vertelden me dat het oude losgelaten mag worden, om ruimte te maken voor het nieuwe. Toen ik aan het eind van de retraite de balans opmaakte, bleek dit de samenvattende boodschap. Ik voelde dat er hierdoor meer ruimte zou komen voor mijn authentieke zelf.
  participant: K. /  GZ-psycholoog
- title: 'Een klooster, zolder '
  subtitle: ''
  text: |-
    en de uiterwaarden

    in stil verbond

    wat mensen zittend op de grond

    en een bevlogen ‘herder’

    er wordt geleefd, geleden

    en doorleefd, een stille

    schreeuw van binnen,

    dan huiswaarts keren,,wetend

    het is goed!
  participant: Marjo Zuleicha Zwaneveld
- title: Zen
  subtitle: ''
  text: |-
    Ik loop voor het eerst

    na lange bange jaren op rulle sneeuw

    in een betoverd bos

    de beelden dansen met mij mee

    los van hun sokkel, zoals ik ,

    Ik zwijg, voor zoveel

    schoonheid zijn geen woorden

    wat tranen vloeien

    in maagdelijk witte sneeuw.

    Zij loopt! gesteund door Stok en Staf
  participant: Marjo Zuleicha Zwaneveld
- title: De wandeling
  subtitle: ''
  text: |-
    Wij gaan in eender ritme

    hand in warme hand

    de stappen kalm en zeker,

    door eeuwenoude

    beeldentuin. De herfst

    geeft kleur aan ons

    en beelden ademen hun eigen

    taal, gekend gehoord gevoeld

    van binnen.. Een stille zegening,

    de weg naar huis was Licht.
  participant: Marjo Zuleicha Zwaneveld
- title: '"Bewust voelen"'
  subtitle: RE TREAT JE HART   |   OKTOBER 2021
  text: "Schrijven is niet mijn ding, maar ik wil bij deze wel even laten weten dat
    het voor mij zeer prettig en bijzonder was. Als hoogopgeleide techneut ben ik
    gewend om nagenoeg helemaal op mijn ratio te varen. Tijdens de 'retreat je hart'
    heb ik mezelf opengesteld aan een emotie/gevoel/zintuig dat nieuw voor mij is/was.
    We - of in ieder geval ik zelf op dat moment - bleken namelijk een beeld van elkaar
    te vormen zonder ook maar enige vorm van contact met elkaar te hebben. Geen gebaren.
    Geen oogcontact. Niets. Door simpelweg in dezelfde ruimte te zijn ervaar je de
    persoonlijkheid van de ander. Op het einde heb ik sommigen nog even bevraagd,
    waarbij de gevoelens bevestigd werden. (Bizar!)  \n  \nOok voelde ik dat gedurende
    de retraite een bepaalde spanning langzaam mijn lichaam verliet. Geen idee waar
    deze spanning van was en inmiddels moet ik bekennen dat deze langzaam weer terugkomt,
    echter, het feit dat ik daar bewust van ben is al een kleine overwinning; tot
    heden merkte ik uberhaupt niet op dat ik dergelijke spanningen had. Het heeft
    een bepaalde gevoeligheid geopend.  \n  \nHet was mijn eerste, maar zeker niet
    mijn laatste retraite."
  participant: J.S.
- title: Overgave en ont-spanning
  subtitle: RE TREAT JE HART   |   MAART 2021
  text: 'Je weet het pas als je het ervaren hebt. Natuurlijk heb ik mij er van te
    voren een voorstelling van gemaakt, dat is niet niet te doen, toch. Wat ik dacht
    dat ik moeilijk zou vinden, vond ik makkelijk. Wat ik werkelijk die dagen tegenkwam,
    kon ik achteraf beter zien dan op de dagen zelf. Dacht ik daar momenten dat ik
    dit nooit meer aan zou gaan, of niet meer op deze manier. Merk ik achteraf dat
    ik verlang naar nog een keer. Ik zie achteraf dat mijn mind nog zoveel ruimte
    heeft, dat ik nog veel meer kan leren over overgave en ont-spanning. En dat wil
    ik graag. Ik vond het niet makkelijk, wel prachtig en een groots geschenk aan
    mijzelf. Een tweede keer, neem ik de leerervaringen van de eerste keer mee. Geeft
    vast weer ruimte voor nieuwe leerervaringen. Dankbaar. '
  participant: H. Den Haag
- title: Meer dan verwacht
  subtitle: RE TREAT JE HART   |   DEC 2020
  text: "Voor het eerst deed ik mee aan een stilte retraite (langer dan een dag).
    Ik ging erheen met weinig verwachtingen. Ik was vooral nieuwsgierig wat vier dagen
    stilte en meditatie met mij zouden doen. Ik vond het voorafgaand aan de retraite
    een luxe dat ik de gelegenheid gecreëerd had om die dagen ‘alleen’ met mijzelf
    bezig te hoeven zijn. Het dagelijks leven en alle ballen in de lucht even kon
    laten voor wat ze zijn. Ik keek er naar uit!  \n  \nDe retraite bleek mij veel
    meer te brengen dan ik van tevoren had kunnen inschatten. Er is een warmte, een
    basisgevoel van gegrond zijn, een opgeruimd gevoel, lichtheid en rust. Dit is
    misschien niet altijd goed vast te houden in de dagelijkse realiteit. Echter heb
    ik nu wel een verankerd punt van rust waarbij ik de keus kan maken om dat punt
    van rust op te zoeken en mij erin onder te dompelen. Tot nu toe lukt het om dit
    rustpunt op dagelijkse basis aan te spreken op organische wijze. En die telefoon…die
    ligt regelmatig in een doosje, op stil en uit het zicht. Heerlijk!"
  participant: 'M.B. '
- title: 'Een zekerheid in mij '
  subtitle: RE TREAT JE HART   |   DEC 2020
  text: Ik ben weer thuis. De dagelijkse werkdruk, het gezin, zelfs een verdrietige
    uitvaart kleuren de dagen. Het verschil met voor de retraite is een veilig gevoel
    in mijn borst. Er is een zekerheid in mij ontvlamd, een vertrouwen, een koers.
    En dat neem ik mee de dag in, in mijn contact met anderen. Iedere keer als ik
    het even kwijt ben, kan ik het weer vinden, door heel bewust de verbinding te
    maken met mijn hart. Zo klein, zo groot. Ik ben dankbaar dat ik de tijd heb genomen
    om door de stilte, het mediteren en oefeningen, de gesprekken met Robbert, in
    de relaxte bedding van anderen, dit bewustzijn aan te boren.
  participant: Annemarije S.
- title: Meer vertrouwen
  subtitle: RE TREAT JE HART   |   DEC 2020
  text: "Ik ervaar meer vertrouwen. Er heeft echt een verschuiving plaatsgevonden
    en ik verkeer nog enigszins in een soort van verwondering wat heel prettig is.
    Ik mediteer bijna dagelijks. Al merk ik dat na een volle dag het meer tijd kost
    om het toe te laten. Wat voor mij weer een mooi signaal is dat de dag te vol was.
    \ \n  \nHier thuis is het merkbaar dat er een verschuiving is. Meer aandacht,
    meer knuffels, meer present zijn. Het is een subtiele verschuiving maar merkbaar
    in de ontspanning en warmte."
  participant: M.
- title: 'De weg naar m’n ware zelf '
  subtitle: RE TREAT JE HART   |   DEC 2020
  text: "Na jaren van innerlijke onrust en ontevredenheid, ontstond het verlangen
    naar … rust. Ik was moe van mezelf, het moeten, het beter willen. Vragen als,
    wie ben ik eigenlijk en waarom ben ik er, kwamen steeds in mij op. Ik zat vast
    in mezelf, relativeren lukte niet meer, alles was zwaar en negatief. Na het lezen
    van de informatie op de site van Robbert wist ik het, dit wil ik! Na een eerste
    kennismaking met Robbert werd mijn verlangen groter en plande ik mijn eerste retraite.
    \ \n  \nDe aankomst in het Emmausklooster en de kennismaking met de groep was
    gemoedelijk en prettig. Na een rondleiding en uitleg van het programma gingen
    we in stilte. Al was het mijn eerste retraite en waren er zenuwen, snel voelde
    ik de warmte van de groep.  \n  \nMediteren had ik niet eerder gedaan, het maakte
    veel in me los, ik durfde mezelf toe te laten, mezelf ruimte te geven … m’n hart
    er te laten Zijn. Deze nieuwe ervaring was mooi en soms heel intens, het zorgde
    voor lucht, een innerlijke bevrijding. Ik durf mijn ware zelf te voelen, te zien
    en te laten zien … daar ben ik mezelf heel dankbaar voor …  \n  \nDe dagen na
    de retraite miste ik de meditaties en het heerlijke gevoel. Mijn bekende worstelingen
    waren soms te sterk, m’n hart liet zich dan horen, dit maakte me een beetje van
    slag. Na contact met Robbert kon ik weer verder, er is veel in beweging gekomen
    … ik zit niet meer vast, ik voel rust en de opening naar m’n ware zelf. Vanaf
    de retraite neem ik elke dag even tijd voor mezelf … gedachten komen en gedachten
    gaan.   \n  \nDeze eerste retraite heeft mij zoveel moois gebracht!"
  participant: Deelnemer
- title: Tranen van ontroering
  subtitle: RE TREAT JE HART   |   DEC 2020
  text: "De mooiste meditatie voor mij was op een middag dat we mochten gaan liggen
    en op zoek gingen naar het plekje achter je ribben in het midden van je borstkas.
    Robbert vertelde dat daar een blaasje zit, een gloeiend kooltje en vroeg ons daar
    naar te kijken. In het begin lukte het me helemaal niet om me daar naartoe te
    verplaatsen, ik bleef maar in mijn hoofd zitten en kon niet naar beneden kijken.
    Toen zei hij, kijk maar eens heel voorzichtig hoe de wanden van het blaasje eruit
    zien. Ik zag toen al wat wit, kristallen doorschijnend licht. Robbert zei, ga
    er maar in en toen ging ik ineens naar binnen, ineens kwam ik in een hele grote,
    open ruimte, waar het heel warm voelde en heel fijn en veilig. Ik zag enorme mooie
    witte, kristal kleurige wanden om me heen, vol van licht dat op me straalde. Het
    was net een soort inner aarde. Ik zag allerlei mooie planten, bomen, vlinders,
    vogels, dieren met allerlei mooie kleuren. Een avatar wereld. Ik lag op het mos,
    op een warme zachte ondergrond, en voelde me gedragen. \n\nOp dat moment zette
    Robbert muziek op van een jongens- en mannenkoor. Hoge sopranen begonnen te zingen
    en dat ontroerde me zo, dat de tranen over mijn wangen stroomden. De mannen stemmen
    kwamen erbij en ik werd meegevoerd door de mooie klanken en besefte dat deze plek
    zo groot is, deze plek in je hart is zo mooi en veilig, als je daar bent zijn
    je problemen die je zo groot leken in een keer zo klein en je kunt je problemen
    daar mee naartoe nemen en ze van je af laten glijden. Ik heb tranen van ontroering
    gehuild, ik heb me laten wiegen op deze mooie grote plek en besefte dat iedereen
    zo'n mooie grote plek heeft en dat het zo groot is dat het dan niet anders kan
    zijn dat onze harten allen één zijn. \n\nNu een maand later, ga ik heel gemakkelijk
    als ik mediteer, of gewoon zomaar als ik eraan denk, naar deze plek terug. Ik
    ga gewoon binnen door het blaasje en ben op deze mooie plek, ik laat de problemen
    van me afglijden en voel me elke keer weer zo vrij als een vlinder als ik dat
    heb gedaan. Dankjewel Robbert voor deze mooie ervaring.\""
  participant: W.V. ICT specialist en rockzangeres
- title: Er is een laagje bescherming weggevallen
  subtitle: RE TREAT JE HART   |   SEPT 2020
  text: "Er is echt zo veel verandert na de retraite. Tijdens de retraite had ik besloten
    om mijn eigen manier van leven niet in te ruilen voor een 'passend' plekje in
    hoe de maatschappij vindt dat het hoort. De eenzaamheid die daarbij komt kijken,
    die was ik bereid om er bij te nemen. Ik had me die eenzaamheid niet gerealiseerd,
    tot dat jij woorden gaf aan het gevoel dat ik had. Maar goed, mijn besluit stond
    vast, Soeverein zijn en de eenzaamheid die daar bij kwam kijken accepteren, ik
    zou mijn plekje en mijn mensen wel vinden als het zo ver was.   \n  \nIk had het
    niet zien aankomen, bijna direct na de retraite vind ik de man die ik beschreven
    heb tijdens nachten gevuld met wijn en gesprekken. Die man die zo goed bij mij
    past, en ineens ben ik niet meer alleen. Ik heb iemand gevonden die klopt, past
    bij mij zoals ik ben en mijn hele wereld staat nu op zijn kop. Ik loop rond als
    een verliefde tiener en kan nergens anders meer aan denken.  \n  \nWat ik ook
    merk als gevolg van de retraite is dat er een laagje bescherming weg is gevallen
    en mijn emoties en gevoel nu nog meer aan de oppervlakte liggen. Ik voel me een
    open zenuw, ik lach hard en ik huil ook hard. Ik moet er aan wennen, omdat ik
    het lastig vind om alles zo intens te voelen. Wel zorgt het er voor dat ik veel
    sneller weet wat iets met me doet, waardoor dingen makkelijker worden. En ik kan
    nog beter communiceren met die leuke man.  \n  \nIk heb zo veel gehad aan deze
    retraite. Het heeft me zo veel nieuwe stukjes gegeven in mijn puzzel dat ik nu
    eindelijk het plaatje begin te zien.  "
  participant: M. Deelneemster RJH sept 2020
- title: Op dag drie wil ik wegrennen
  subtitle: RE TREAT JE HART   |   SEPT 2020
  text: Vijf dagen stil zijn, geen boeken en muziek, oogcontact. Elke keer dat ik
    in stilte ga vraag ik me vlak van tevoren weer af waar ik in godsnaam mee bezig
    ben, waarom ik mezelf dit aan doe. Op dag drie wil ik wegrennen en nooit meer
    terug komen, wil ik niet langer naar mijn eigen gedachte kijken en mijn innerlijke
    stem horen. Op dit punt helpt Robbert me er door heen, met humor en inzicht. Ik
    blijf, zoals ik altijd blijf. Na dit gevecht met mijzelf ontstaat er een rust,
    een vrede die door blijft werken tijdens de rest van de dagen. De rust wordt versterkt
    door de fijne oefeningen en meditaties door de dagen heen. Wanneer ik wegrijd
    na vijf dagen stilte op een vreselijk mooie plek weet ik het weer, waarom ik dit
    doe. Ik voel me rustig, open en kan weer een paar stukjes van mijzelf plaatsen.
    Ik kan weer verder leren en groeien in mijn leven, ik voel weer een duidelijke
    richting. En ik heb ook weer nieuwe vragen, maar die bewaar ik wel voor een volgende
    retraite.
  participant: C.V.
- title: Een stilte retraite
  subtitle: RE TREAT JE HART   |   SEPT 2020
  text: |-
    De voorstelling die ik me ervan maakte, onbekend met iedere vorm van retraite, was een groep in zichzelf gekeerde mensen die samen op een plek stil waren. Maar het tegendeel is waar. Ook al wordt er onderling geen enkele vorm van contact gemaakt, je beweegt je als groep op een hele prettige manier door de vijf dagen heen. Je leert elkaars gewoontes kennen, ziet elkaars worsteling en er ontstaat een onbeschrijflijke cohesie. Iedereen gunt en geeft elkaar de ruimte voor zijn/haar eigen proces.

    De begeleiding, onder leiding van Robbert, is prachtig. Ik heb ontspanningsoefeningen gedaan en gezongen uit verschillende culturen. Ik voelde me daarbij zeer op mijn gemak door het realisme en de nodige zelfspot waarmee Robbert ze bracht. De ene keer leidde dat van binnen tot heftige emoties dan andere keer kon ik me er gelukzalig in verliezen.

    De hele retraite deed me denken aan het boek ‘Eat Pray Love’ waarbij Love wordt vervangen door wandelen en slapen. Een ritme waarin ik me kon ontspannen en bovendrijvende emoties kon verwerken. Zeer waardevol.
  participant: S. , Begeleidingskundige
- title: Op het randje van je comfort zone laten nieuwe waarheden zich onverwachts
    zien
  subtitle: BACK TO NATURE RETRAITE   |   JULI 2020
  text: |-
    Voorafgaand aan de retraite was er al een redelijk besef. Iets met kracht, sprankeling, levenslust, vrouw-zijn, zelfliefde, vrij-zijn, loslaten, overgave, vertrouwen... De waardevolle oogst van een intense periode van scheiding, verhuizing naar een klushuis in nieuwe woonplaats en een nieuwe baan. Corona bracht alle hectiek tot een abrupte stilstand en er ontstond ineens meer ruimte om te voelen waar ik stond. Ergens voelde ik dat oude overtuigingen niet meer paste maar veel stevigheid voelde ik niet in het nieuwe wat zich van binnenuit wilde laten zien.

    Verlangen naar verstilling om dieper tot deze essentie te komen en ruimte te bieden aan dit dieper “bijna-weten” was voor mij de aanleiding voor de derde keer een retraite bij Robbert te volgen.

    Ik merkte al gauw dat ik de retraite niet kon “doen”. De confrontatie met mijn eindeloze stroom aan gedachten frustreerde mij maar kon ik niet “uitzetten”. Dag 3 brak aan en nog steeds alleen maar verhaaltjes in mijn hoofd. Eindeloze gesprekjes, herinneringen... Een uur mediteren was een uur vol “druk zijn” in mijn hoofd. Robbert legde de mooiste oefeningen uit en ik voelde werkelijk wat hij zei. Kénde het. Maar kennelijk was mijn systeem daar nu niet aan toe.

    In een 1 op 1 gesprekje met Robbert legde hij de vinger op de zere plek. Zeg maar JA tegen je nee! En hij gaf een oefening die mij in 1 middag bracht naar de belichaming van wat ik al die tijd al onder de oppervlakte voelde. Zonder opschrijfboekje, zonder camera en zonder schoenen, vertrok ik meteen na ons gesprek de natuur in. Wat volgde waren uren waarin verdriet, boosheid, onbedaarlijke lachbuien, angst, twijfel, bravour, gek doen, arrogantie, egoïsme en plezier zich continu afwisselde. Overal zei ik JA op! Even kwam ik terug naar de groep voor de middagmeditatie maar binnen een paar minuten stilzitten voelde ik weer zoveel “nee” dat ik opnieuw vertrok. Hop, over het hek, op blote voeten, weer het prachtige landgoed over. Na een middag zwerven, klauteren, grenzen verleggen en veel plezier met mijn “donkere kant” en met mijn eigen gezelschap, keerde ik terug voor het avondeten. Levenslustig, lichtvoetig, met vurig open hart en een rustig hoofd.

    En zo ging ik naar huis. Hoofd ik de wolken, voeten stevig op de grond en een open hart sidderend vol levenslust, verlangen, vertrouwen, nieuw-verworven wijsheid en nieuwsgierigheid. Nu 2 weken later herinnert mijn lichaam zich nog die intense kracht en eenvoud van JA zeggen tegen het leven in al zijn schakeringen.

    Iedere retraite heeft mij wat gebracht, iedere keer iets anders. Ik kan het iedereen die het verlangen voelt, van harte aanbevelen! Het is soms best spannend, maar op het randje van je comfort zone kunnen nieuwe waarheden zich onverwachts laten zien!
  participant: M, 42 jaar
- title: Een heel stuk gegroeid
  subtitle: BACK TO NATURE RETRAITE   |   JULI 2020
  text: "‘Ik wil heel graag nogmaals mijn dankbaarheid uitspreken dat ik deel uit
    mocht maken van deze ontzettend fijne retraite op zo’n adembenemende plek. De
    dankbaarheid die ik tijdens de retraite voelde is gelukkig nog steeds aanwezig!\n\nWe
    kenden elkaar nog niet voor de retraite (afgezien van ons telefoongesprek vooraf
    wat ik ook al als zeer prettig heb ervaren) dus ik vond het best een beetje spannend
    omdat ik nog niet echt een idee had hoe je de retraite zou invullen /leiden en
    hoe de groep zou zijn.\n\nIk vond de mix van stilzittende en actieve meditaties
    ontzettend fijn! Daarnaast vond ik het prachtig en inspirerend hoe je gedurende
    de retraite jou kwetsbare kant liet zien door je hart te volgen en dingen soms
    net een beetje anders te doen, zoals die Zikrs, die soms wat uit mijn comfort
    zone maar stiekem wel heel fijn waren. Tot slot heb ik genoten van jouw humor
    en ben ik je ontzettend dankbaar voor de veiligheid en het gevoel van gezien zijn/
    de erkenning dat alles goed is zoals het is zoals je tijdens de retraite hebt
    gecreëerd.\n\nDe retraite heeft mij zo ontzettend veel gebracht hoe paradoxaal
    dat misschien ook klinkt gelet op het feit dat mijn normale leven inmiddels weer
    gewoon door is gegaan en er voor de buitenwereld denk ik niet zo gek veel verandering
    is. Toch kan ik niet anders dan concluderen dat het leven nu moeitelozer verloopt.\n\nHet
    voelt alsof ik eindelijk niet meer tegen een stroom in aan het zwemmen ben maar
    mij met meer vertrouwen over kan geven aan dat wat het leven brengt. De retraite
    heeft een soort innerlijke rust en vertrouwen gebracht dat dit mogelijk heeft
    gemaakt. Hoewel er nog steeds momenten zijn dat ik van dingen (mijn werk bijv.)
    baal of mee ga in negatieve emoties voel ik ook een soort innerlijke rust / positiviteit
    die steviger/krachtiger is en minder beïnvloed lijkt te worden door externe omstandigheden.
    Ik heb echt het idee dat ik wederom in korte tijd een heel stuk gegroeid ben (emotioneel
    bedoel ik dan, gelukkig niet letterlijk). \n\nIk hoop dat dit gevoel zo blijft,
    al herinner ik me nog dat je de laatste dag zei dat het beter zou zijn om dat
    verlangen los te laten. \n\nHoe dan ook hoop ik in de toekomst nog eens een retraite
    bij je te kunnen doen! Het was zeker voor herhaling vatbaar!\n\nLiefdevolle groet,
    P’"
  participant: p
- title: Online thuisretraite, de stilte ont-moeten
  subtitle: Online retraite 'IN het leven', mei 2020
  text: "Het uitnodigende stukje over een “online retraite in het leven” liet me niet
    los. Mijn eerste impuls was “doen”. En toen kwamen alle opjutters in mijn hoofd
    weer eens in opstand. Geen tijd, hoe ga je dat dan doen, en je agenda dan… Het
    berichtje bleef maar langskomen op Facebook en Instagram. Een blik in mijn agenda
    leerde me dat er nul afspraken stonden. Mijn dagelijkse yogasessies deed ik al
    op de logeerkamer en tijd is relatief gebleken, al vele keren in mijn leven. Dus
    hoppa, inschrijven.  \n  \nDe vele retraites die ik al gedaan heb in het verleden,
    hebben de stilte gegrond in mij, als basis van waaruit ik het leven leef. Toch
    gaat daar in het alledaagse bijna ongemerkt weer een sausje van zogenaamde belangrijke
    rollen, doelen en bezigheden overheen en voor je het weet nemen je oude patronen
    het weer van het blanco bewustzijn over. En als er dan veel stress situaties zijn
    dan vergeet je wel eens wie of wat je werkelijk bent.  \n  \nMijn behoefte aan
    terugtrekken, de stilte weer opnieuw centraal stellen in mijn leven was al een
    tijdje latent aanwezig. Ik was mijn innerlijke kracht en macht wat kwijtgeraakt.
    De dagelijkse oefensessies kundaliniyoga en de meditaties hebben dat helder laten
    zien. Deze digitale retraite kwam dus als geroepen. Juist op het moment dat er
    weer veel heldere inzichten op mijn netvlies geprojecteerd werden was het fijn
    om de stilte op te zoeken.\n\nNieuwsgierig ook naar hoe zo’n programma in elkaar
    zou zitten, wat opdrachten in zouden houden en wat dit alles met mij zou doen
    installeerde ik mij in de vooravond van de start van het programma op de logeerkamer.
    Mijn meditatiewolletje uitgespreid, een kaarsje op een tafeltje met wat stenen
    en mijn gebedskralen binnen handbereik. En het door mijn vader gemaakte koperen
    wijwaterbakje als aanwezigheid van een hogere energie, als contact met iets groters
    mocht niet ontbreken. Zoom geïnstalleerd op de laptop dus ik was er klaar voor.
    Overigens een volkomen overbodig sfeertje scheppend, maar ach ja dat doen wij
    mensen nou eenmaal graag.\n\nNa het avondrondje wandelen met de hond begint op
    dinsdagavond de retraite. Een hartelijk welkom via Zoom waar iedereen de camera-
    en microfoon-functie heeft uitstaan. Behalve Robbert die de retraite leidt. Verder
    alleen maar namen en begroetingen aan elkaar in de chatfunctie. Na een heldere
    introductie een eerste digitale stiltemeditatie. Een half uurtje ondergedompeld
    worden in Zijn. Mijn lichaam protesteert hier en daar maar ik laat het. Het geeft
    ruimte om op te merken waar de spanningen en verkrampingen zitten. Zo vanzelfsprekend
    en tegelijkertijd al weer te lang geleden. Wat rekken en strekken maakt het gemakkelijker
    om in stilte te blijven.\n\nHet retraiteprogramma kent een mooi proces. Dag 1:
    o_vergave, filteren, oplossen_; dag 2: _dood, stille zwart, de komst van het licht_
    en dag 3 _resurrectie_. Een pittig proces om “in het leven” te doen. Ik voel in
    mezelf dat ik alleen diepgang kan vinden als ik werkelijk de stilte inga en weinig
    dagelijkse bewegingen opneem. Zeker de eerste dag is de overgang van het alledaagse
    naar overgave een groot contrast. En dat is het alleen maar omdat mijn denker
    dat bedenkt. De denker, zo gewend om resultaatgericht te zijn. Ik kom er al gauw
    achter tijdens een slenterwandelingetje dat er alleen maar zijn in het Nu is,
    en dat dit er altijd is.\n\nDe thema’s van het retraiteprogramma kende ik al uit
    eerdere retraites. Zo’n vijftien jaar geleden waren dit heftige thema’s met heftige
    ervaringen die veel impact hadden. Wat ben ik intens dankbaar dat ik deze processen
    al jaren terug heb toegelaten in het leven. Het heeft me zoveel vrijheid gegeven.
    In deze retraite is het een soort van reset en weer op een diepere laag herbeleven,
    herinneren en herkennen van het licht en de liefde die ik in werkelijkheid ben,
    stromend vanuit het hart.\n\nHoe bijzonder om op te merken dat twee keer per dag
    samenkomen op een beeldscherm een zelfde beweging in mezelf teweeg brengt als
    wanneer je met een groep op een locatie bent. Ik zorgde ook nu om op tijd te zijn,
    altijd een tikkie eerder. Ik deed mee met alle fijne oefeningen die overwegend
    nieuw voor me waren. En over tijd en ruimte heen was er verbinding.\n\nLangzaam
    komt er op de laatste dag weer wat alledaagse beweging. Het is alsof alles lichter
    is, en er meer kracht door mij stroomt, een soort vitale energie en zin in het
    leven.\n\nNa de laatste meditatie zet iedereen zijn camera en geluid even aan
    om elkaar toch even te kunnen horen en zien, te zwaaien naar elkaar. We zijn toch
    samen door de retraite gegaan, samen Zijn in de stilte. Om op deze laatste dag
    helder te zien dat het juist de niet-persoon is die de vrijheid en de liefde leeft.
    Deze niet-persoon kent vele vormen en vele gezichten. Leuk om deze gezichten even
    te hebben gezien. En de meditatie om de stilte weer centraal te stellen, die gaat
    mee in mijn alledaagse leven."
  participant: 'T. V. '
- title: En voor degene die dit leest en twijfelt om een retraite te doen...
  subtitle: RE-TREAT JE HART OKT. 2019
  text: "'Zou een stilte-retraite iets voor jou zijn?' Deze vraag riep in eerste instantie
    verbazing in me op. Ik was helemaal niet thuis in meditatie en zo. Nou ja, ik
    deed weleens een poging en vond het al knap als ik 10 minuten kon blijven zitten.
    Maar vooral het woordje ‘stilte’ kwam als een alarmerende scheepshoorn binnen.
    Een lichte paniek borrelde bij die gedachte op. Wat te doen in stilte? Wat houd
    je over als je niets te doen hebt en ook nauwelijks afleiding kan vinden? Deze
    vraag raakte een kern, 'afleiding zoeken', dat is namelijk wat ik veel deed...maar
    afleiding waarvan? Je begrijpt het al mijn verbazing dompelde zich in nieuwsgierigheid.
    En tijdens de retraite is die nieuwsgierigheid variërend van blijdschap, angst,
    liefde en verdriet langzaam maar zeker getransformeerd. Mijn emoties en gevoelens
    veranderden continu van kleur in het proces en toch voelde ik me tegelijkertijd
    veilig en geborgen. Robbert is voor mij een uniek en uitzonderlijk persoon. Hij
    weet als geen ander een omgeving te creëren waarin je jezelf mag zijn, waarin
    je je geborgen en veilig voelt en in de tussentijd laat hij een ieder in zijn
    eigen proces door zowel donkere als zonovergoten plekjes in zijn of haar ziel
    reizen. En ik maar denken tijdens de retraite, hoe krijgt hij het toch voor elkaar
    om telkens precies te weten waar ik zit in mijn proces en wat ik nodig heb...tot
    tijdens de afronding bleek dat de anderen hetzelfde gevoel hadden gehad. Toen
    brak echt mijn klomp, m'n verstand kreeg het toen helemaal niet meer uitgelegd
    en moest ik van binnen lachen om mijn eigen verwoede pogingen nog steeds stiekem
    ergens te denken(!) dat ik het kan verklaren...wetende dat je ware wijsheid zich
    heel ergens anders in schuilt. Robbert heeft met deze retraite een grootst cadeau
    van het leven geschonken...sinds de retraite sta ik werkelijk anders in het leven,
    voel ik me meer verbonden met anderen en mezelf en kan ik mezelf beter accepteren
    en geniet ik meer, terwijl het leven om me heen weinig veranderd is...de verandering
    is intern. Dank je wel Robbert en de anderen die aanwezig waren bij de retraite!
    En voor degene die dit leest en twijfelt om een retraite te doen...gewoon blijven
    twijfelen en in de tussentijd inschrijven...ik had dit nooit willen missen en
    raad het echt aan!"
  participant: Karin A. (werkzaam in de geestelijke gezondheidszorg rond ontwikkeling
    & onderzoek)
- title: Mijn spelend kind
  subtitle: RE-TREAT JE HART FEBRUARI 2018
  text: |-
    Ruim drie jaar geleden maakte ik een einde aan een liefdesrelatie die totaal niet goed voor mij was. De relatie heeft gemaakt dat ik mezelf op veel vlakken totaal kwijt geraakt ben. In de afgelopen drie jaar zat ik enorm in mijn hoofd. Wat is er gebeurd, wat is er van mij overgebleven, wie ben ik nu? Ik heb therapie gehad en ben bij coaches geweest, maar bij al deze hulp had ik iedere keer het gevoel dat dit niet was wat ik nodig had. Mijn hoofd wist alles wel, die kon alles goed relativeren.

    Ik moest tot rust komen, uit mijn hoofd en weer mijn lijf in zakken. En dat is precies wat de retraite heeft gedaan! De stilte gaf mij de ruimte om echt weer in contact te komen met mijn authentieke ik. Toen ik die verbinding weer voelde, ik alle verwachtingen en dat wat ik dacht dat ik wilde kon loslaten, kwam datgene wat wilde komen naar boven. En dat was mijn spelend kind! Mijn spelend kind die ik langzaamaan kwijt geraakt was in mijn relatie. Mijn spelend kind die ik jaren niet gehoord, gezien en gevoeld heb. Dit was het! Dit was het ontbrekende stukje.

    Ik heb me in jaren niet zo heel, rustig en vooral blij en gelukkig gevoeld. De verbinding met mezelf en met al dat is is hersteld. Wat vier dagen stilte al niet kan doen :-) Een mooier cadeau had ik mezelf niet kunnen geven.

    Robbert, ik ben je enorm dankbaar. Wat doe jij een prachtig werk!
  participant: F.
- title: Er borrelde al een tijdje iets
  subtitle: 'RE-TREAT JE HART   Oktober 2019  '
  text: "Al meer dan een half jaar werd ik beheerst door de groeiende overtuiging
    dat er geen hoop meer is voor de mensheid. Korte termijn denken en doen van financiële
    markten, politici, bedrijven, gebrek aan visionaire leiders, klimaat- en vervuilingsproblemen.
    Dit moet leiden tot extinctie van de mens en met de snelheid van alle ontwikkelingen
    hoogstwaarschijnlijk binnen enkele decennia. Ik zag ook geen perspectief meer
    om zelf nog zinvol bezig te kunnen zijn in de rest van mijn leven en werd steeds
    depressiever en cynischer. Met het verlangen om hieruit te komen ging ik naar
    de stilteretraite.   \n  \nIk kende dit niet, maar er borrelde al een tijdje iets
    van mij even helemaal in mijzelf terugtrekken. Na wat googelen kwam ik snel op
    Robbert uit en na een telefonisch gesprek besloot ik snel mij aan te melden.  \n
    \ \nIk ging er onbevangen in, met verlangens, maar zonder verwachtingen. De opzet
    is prachtig, door een vaste dagelijkse structuur met meditaties, inhoudelijke
    sessies en kleine taakjes gedurende de dagen rol je er makkelijk in en gaat alles
    haast vanzelf de dagen door. Ik had al ervaring met diverse vormen van meditatie
    die ik soms een tijdje beoefende. De kracht voor mij zit hem in de inhoudelijke
    sessies met mantra’s uit het soefisme. Naarmate we verder in de retraite kwamen
    werd de impact daarvan onhoudbaar steeds groter en kreeg ik werkelijk inzichten
    in mijzelf en mijn denken. Het werken aan het hart gaf een doorbraak en de chant-sessie
    op het hart  raakte mij diep en maakte mij duidelijk dat ik al een tijd mijn hart
    en gevoel achter een muur had geplaatst. Mijn denken kon los van extinctie komen
    en weer ruimte maken voor focus op het hier en nu. Ik wist nog niet hoe ik nu
    weer zingeving kon gaan invullen maar er groeide een vertrouwen dat ik dat wel
    zou vinden. De chant-sessie over liefde was een overweldigend anker voor het ontwikkelde
    diepe gevoel van dankbaarheid, tevredenheid en vertrouwen.  \n  \nDe 10 minuten
    per dag met Robbert waren kort, nuttig en plezierig. Ook deze waren belangrijk
    in de structuur en het persoonlijke proces.  \n  \nIk ging hypersensitief naar
    huis, heb continu alleen maar op de rechterbaan gereden, wat een indrukken en
    energie! Thuis was mijn vrouw zeer nieuwsgierig maar gaf mij de ruimte om te landen
    en ik kon zo mondjesmaat mijn ervaringen vertellen. De volgende dagen bleef ik
    lang hangen in de sfeer en het gevoel van tevredenheid.   \n  \nHet is nu ruim
    2 weken erna en het gevoel is nog steeds sterk. Ik begin langzaam te werken aan
    de followup: hoe ga ik dit vasthouden en integreren in mijn leven vol hoop en
    zin. Van veel mensen heb ik feedback gekregen dat ik er anders uitzie (mijn ogen)
    en anders klink (rustiger en zachter). Ik ben weer blij met mijzelf, en mijn vrouw
    weer met mij!  \n  \nHet lijkt me niet onwaarschijnlijk dat ik dit weer eens ga
    doen (en dan weer bij Robbert!)"
  participant: Ted, gepensioneerd NLP Trainer/coach
- title: In beweging gekomen
  subtitle: RE-TREAT JE HART SEPT 2015
  text: De eerste weken na de retraite waren wonderbaarlijk. Ik heb nooit beseft wat
    een kabaal we om ons heen hebben. En ook hoe men onbewust elkander claimt. Ik
    ben spontaan weer begonnen met het avondeten koken. Ik ben nu weer in staat om
    met aandacht mijn boodschappen te doen en de rust om het eten te koken. Wel heb
    ik ontdekt dat bij toenemende stress dit meteen onder druk komt te staan. Tevens
    heb ik sinds september nauwelijks meer mijn televisie aan staan. Ik ga mijn abonnement
    opzeggen. Ik ben begonnen met zangles en "glas in lood" ramen maken. Beide wilde
    ik eigenlijk al jaren proberen. Nu is het in beweging gekomen.
  participant: Ellen K.
- title: Ik constateerde dat ik mij geheeld en getroost voelde
  subtitle: RE-MEMBER! VELUWE 2017
  text: |-
    Voor mij was deze tweede retraite weer een hele fijne en bijzondere ervaring. Fijn om weer onder leiding van Robbert te mediteren en oefeningen te doen die ik mij ineens herinnerde van de vorige keer. Fijn om weer stil te mogen zijn, om weer even los van alle prikkels te ontdekken hoe ik er voor stond.

    Bijzonder door de plek waar wij waren. 's Ochtends vroeg de eerste meditatie in de stal, op 't hooi met op de achtergrond pony Coco die zo stil stond dat wij er van overtuigd waren dat zij met ons mee deed! De hei en 't bos die wij helemaal voor ons zelf hadden en waar ik eindeloos heerlijk rond gewandeld heb.

    Na de laatste sessie van de dag op de deel terug te stappen in de door kaarsen verlichte woonkamer. Bijzonder omdat ik het zo prettig vond om in stilte, in een groep onbekenden te zijn.

    Aan het eind van deze retraite constateerde ik dat ik mij geheeld en getroost voelde en nu een maand verder voel ik dat nog steeds dus wat mij betreft zeker volgend jaar weer!
  participant: TO, groepsleerkracht basisonderwijs
- title: Ik heb de stilte ervaren als warm en verwelkomend. Ik kon eindelijk in mezelf
    duiken
  subtitle: RE-TREAT JE HART - DEC. 2013
  text: |-
    De weken voorafgaand aan de retraite schreeuwden mijn lichaam en geest om Rust; alleen zijn, op mezelf zijn, even geen aandacht schenken aan een ander, om zodoende met mezelf in contact te komen. Voor het eerst van mijn leven voelde ik aan, dat ik moest gaan thuis komen bij mezelf, om zodoende verder te kunnen met de volgende stappen in mijn leven. De retraite bleek daarom een complete verademing en een kadootje voor mezelf.

    Op het moment dat de stilte werd ingeluid, was de opluchting binnen de groep voelbaar; eindelijk tijd voor mezelf!

    Ik heb de stilte ervaren als warm en verwelkomend. Ik kon eindelijk in mezelf duiken.

    De begeleiding door Robbert was als vanzelfsprekend. Hij voelde altijd aan waar we als groep behoefte aan hadden, nog voor we het zelf wisten. Van de muziek die af en toe gedraaid werd heb ik enorm genoten. Die opende bij mij een deur in mijn binnenste waarvan ik niet wist dat die er zat.

    De omgeving van Kadampa is een paradijsje op aarde en Kadampa zelf is een warm nestje, waar het eten met liefde wordt bereid.

    Het proces waar ik reeds voor de retraite is zat, heeft verder vorm gekregen tijdens de retraite. Ik kreeg het inzicht dat het kooitje waarin ik me zo vaak opgesloten voel zitten, dat ik die zelf maak. Het is niet de buitenwereld die me iets aandoet; ik ben het. En ik realiseerde me dat het klepje altijd al open staat!

    Met de tools die we hebben geleerd tijdens de retraite, kan ik tot op de dag van vandaag vooruit; ik zoek de stilte in mezelf op, om mij bewust te worden van mijzelf, van mijn behoeften, mijn gevoelens. Ik ben dankbaar voor dit nieuwe bewustzijn. Ik ben dankbaar voor de gelegenheid die Robbert ons biedt, om met onszelf in het reine te komen, om geluk van binnenuit naar buiten te laten komen.
  participant: Annelies Lammers, beleidsmedewerker grote gemeente
- title: Lekker afwisselend en voldoende tijd voor jezelf
  subtitle: RE-TREAT JE HART NOV. 2017
  text: "De eerste 2,5 dag merkte ik dat er heel veel gedachten door mijn hoofd gingen,
    heel erg onrustig. Ik heb ook heel slecht geslapen omdat mijn hoofd zo druk was.
    \ \nDat voelde overigens totaal niet storend, alsof het zo prima was en het zo
    mocht zijn. Na 2,5 dag merkte ik, dat ik veel meer rust in mijn hoofd en in mijn
    lijf had. Ik kon bijvoorbeeld heerlijk niks doen, lekker op een stoel voor het
    raam zitten en naar buiten kijken, met een kopje thee en alleen maar waarnemen
    wat er gebeurd.\n\nTijdens een sessie in de tuin heb intense ervaringen gehad
    met bomen, de communicatie daarmee en haar energie.\n\nIk wil benadrukken dat
    de retraite absoluut niet zweverig is en dat ikzelf ook een nuchter persoon daarin
    ben maar wel heel kinesthetisch.\n\nDe retraite bevat zeer diverse meditaties,
    sessies en activiteiten. Lekker afwisselend en voldoende tijd voor jezelf om bijvoorbeeld
    te rusten of te wandelen.\n\nEen ander moment dat me is bijgebleven is tijdens
    een sessie op zolder, waarin ik een enorm warm en liefdevol gevoel heb ontvangen
    van de groep, erg fijn. Oh ja, en niet te vergeten, de boodschap die ik van mijn
    Hart heb gekregen tijdens een sessie, wat heb ik daar om gelachen in positieve
    zin, het was een hele fijne boodschap met veel humor.\n\nDe terugrit naar huis
    vond ik zeer bijzonder, de zon scheen, een regenboog op de achtergrond, het gevoel
    van vrijheid, leven en verwondering, het maakte me melancholisch en euforisch
    tegelijk!\n\nDe eerste dagen na de retraite in alledaagse wereld heb ik als best
    intens ervaren, ik was enorm sensitief en ervaarde een diep gevoel van rust en
    het gevoel dat het oké is. Ik ben heel blij dat ik deze retraite heb gedaan!"
  participant: Anoniem, Man, 31 jaar, Eindhoven, 29-11-2017
- title: Het mooie van alles was dat bijna niemand van de deelnemers wist wat hen
    te wachten stond
  subtitle: RE-TREAT JE HART 3-7 FEBR. 2016
  text: |-
    Een stilte retraite. Wat is dat eigenlijk? Dat vroeg ik mij af nadat iets in mij had gezegd dat ik me moest inschrijven. Zelfs tot het moment van arriveren in Schin op Geul wist ik eigenlijk niet goed wat mij te wachten stond. Het mooie van alles was dat bijna niemand van de deelnemers wist wat hen te wachten stond. Maar iedereen was daar voor een reden, en ik denk dat iedereen daar een zelfde soort stemmetje had gehoord, net als ik: dit is goed, moet je doen. En zo zat iedereen bij het eerste diner zo goed als stil aan tafel, terwijl we op dat moment nog gewoon mochten praten!

    De stilte retraite is een niet te beschrijven ervaring voor mij geweest. Het is een achtbaan van gedachten, geluiden, lichtflitsen, dromen, liefde en verdriet. Alles komt voorbij. In het begin duren de meditaties eindeloos en zat ik mij op te vreten met de gedachte: wanneer slaat Robbert nou op de klankschaal om de meditatie af te ronden! Wat duurt een uur lang! En die druppende kraan, kan iemand daar wat aan doen? Maar door de oefeningen die Robbert mee geeft, de mooie gedachtes en beelden die hij vertelt, maken dat je er langzaam in zakt. En al de tweede dag werd ik verrast door de klankschaal: nu al de meditatie voorbij? En wat fijn die lekkende kraan, dan weet ik dat ik hier ben. Nu, op dit moment.

    Tijdens de retraite zag ik de gedachten voorbij komen, waaronder: wat ga ik de mensen vertellen hoe de retraite eigenlijk was? Ga ik vertellen over de lichten die ik heb gezien. Hoe ik mijzelf tijdens een meditatie kon opladen? De liefde die ik van groep voelde zonder enige aanraking? De schaamte tijdens de dans, maar daarna vooral het vrije gevoel van lekker bewegen? Alles bezien was het voor mij simpelweg bijzonder. En voel ik het voorrecht dit te hebben mogen meemaken. En mijzelf heb mogen verrijken met de ervaringen, beelden, muziek, kennis en liefde die Robbert heeft weten te brengen. Kortom, een stilte retraite is zo stil nog niet."
  participant: O.S. / Projectmanager
- title: Retraite, ik had er in een keer zo'n behoefte aan
  subtitle: RE-TREAT JE HART 3-7 FEBR 2016
  text: "Retraite, ik had er in een keer zo'n behoefte aan.  \nAlleen de stilte leek
    me eng, de tweede dag greep me dit ook behoorlijk naar de keel. Mijn lichaam wilde
    zich uiten, kabaal maken.  \nMooie, soms emotionele momenten beleefd en dat was
    ok.  \nHet was fijn, een cadeau aan mezelf, iets om te koesteren en zeker vaker
    te doen.  \nDe stilte opzoeken is iets wat ik nog regelmatig probeer te doen.
    En teruggaan naar in een hutje op de hei, dat heb ik mezelf alvast beloofd."
  participant: Rachel
- title: Wat ik er van moest verwachten geen idee..
  subtitle: RE-TREAT JE HART - DEC 2013
  text: Op een punt beland in m'n leven dat ik soort van vastgelopen was vond ik het
    wel tijd worden voor bezinning. Een retraite leek me wel iets om dichterbij mezelf
    te komen en dan het liefst enigszins neutraal qua geloof of religie. Wat ik er
    van moest verwachten geen idee, maar in het ergste geval overleef ik het wel dacht
    ik. Het duurde dan ook even voordat ik de rust had gevonden en geland was, maar
    vanaf begin af aan ervaarde ik de stilte als prettig. Toen ik me eenmaal wat meer
    overgegeven had aan het mediteren en de dingen kon laten zijn, voelde het ook
    goed om daar te zijn. Sommige meditatiesessies voelde dan ook als een warme deken,
    andere oefeningen waren wat onwennig. Mede dankzij de begeleiding van Robbert
    en de mooie omgeving was het een mooie en waardevolle ervaring. Zeer zeker de
    moeite waard en ik zou het zo nog een keer doen.
  participant: Marnix, Grafisch Ontwerper
- title: Mijn allerdiepste kwetsbaarheid
  subtitle: RE-TREAT JE HART - DEC 2013
  text: "Ik was zo stralend de eerste weken toen ik thuis was, zo diep geïncarneerd
    in mijn lichaam. Ik dacht: dit gevoel raak ik nooit meer kwijt.  \nMaar in het
    bestaan van alledag bleek dat toch wel mogelijk te zijn. Ik heb nu de retraite
    oefeningen weer in mijn dagritme opgenomen en dat voelt goed.  \nDe diepe resonantie
    van de woorden ‘ya batin’ vinden weer-klank in mij. Mijn allerdiepste kwetsbaarheid
    kan ik weer voelen en dan kan ik ademen in dat wat er is, en tegelijkertijd het
    overbodige weg laten stromen. Robbert, dank voor je manier van Zijn, voor en in
    de groep! Dank voor de prachtige muziek! Met deze groep was het heerlijk om in
    de stilte te zijn! En het afscheid aan het eind van de retraite was zo hart verwarmend,
    dat ik alle knuffels en warme woorden nu nog voel!"
  participant: 'Marjo Zwaneveld, 65-plusser: moeder en oma!'
- title: De natuur heb ik ervaren als sereen, haast verstild
  subtitle: RE-TREAT JE HART 3-7 FEBR. 2016
  text: "1\\.  \nEerst was ik bang voor de stilte; geloofde niet dat ik die zou kunnen
    (ver)dragen.   \nAlgauw voelde het \"stil zijn\" warm en veilig en leerde ik het
    kennen als een krachtig leermiddel.  \nIk ontdekte meer de diepte van mijn verlangen.
    \ \nNiet wat ik van tevoren had bedacht ontvouwde zich maar na een geleide meditatie,
    tijdens de derde dag, kon ik mijn gevoel toelaten.   \nIk kreeg via een voorportaaltje
    toegang tot mijn hart(senergie). Eerst snapte ik niks van de beelden en schrok
    ik ervan maar geleidelijk aan drong de essentie tot mij door......  \n   \n2\\.
    \ \nDe natuur heb ik ervaren als sereen, haast verstild.  \nDe verstilling in
    combinatie met de loopmeditatie bracht mij in een sfeer van tijdloosheid.  \nDit
    heeft me geholpen om werkelijk bij mijn innerlijke stilte te durven zijn.  \n
    \  \n3\\.  \nTijdens een van de 'seva's' (taakjes) liep ik weer eens tegen mezelf
    aan.  \n\\- Doe ik het wel goed ?  \n\\- En oh als ik op de klankschaal sla, zijn
    alle ogen en oren op mij gericht. Doodeng."
  participant: Jeaninne
- title: Geen religie maar een antwoord op mijn verlangen naar stilte
  subtitle: RE-TREAT JE HART NOV 2012
  text: Begin van september begon er iets te kriebelen, ik kreeg een verlangen om
    mijn mond te houden en de stilte op te zoeken. Een verlangen wat ik nooit eerder
    zo heb gehad. Ik kon het moeilijk verklaren, maar ik voelde van binnenuit dat
    ik even moest stil zitten om weer door te kunnen. Toen ben ik gaan googlen en
    kwam ik vrij snel bij de website van “in een hutje op de hei”. Bingo, dit is wat
    ik wilde, en een gesprek met Robbert bevestigde mijn gevoel, geen religie maar
    een antwoord op mijn verlangen naar stilte, een helpende hand. Ik moest wel even
    geduld hebben, de retraite zou pas in november beginnen. Maar het was het wachten
    waard. “In een groep van 14 mensen zwijgen, jij????” Zo reageerde mijn omgeving,
    en er zijn veel grappen over gemaakt. Maar wat kan ik zeggen, het was een louterende,
    leerzame en zalige ervaring. Mijn stilte was rustig en ontspannen, en ik heb mezelf
    verbaasd dat ik het zo fijn vond alleen te zijn. Maar dat was juist zo mooi aan
    deze retraite, we waren niet alleen, maar wel stil, in stilte samen en dat was
    als een grote stampende agregrator, daar ging zo veel kracht en energie van uit.
    Robbert heeft ons fantastisch begeleid en iedere dag was een feest, met een opbouw,
    kop en staart. Het was niet vaag (was ik bang voor) maar concreet en glashelder.
    Ik heb eigenlijk in 5 dagen, een nieuwe versie van mezelf gedownload. En dat kan
    alleen in rust, als de “tefal laag” van het dagelijks leven van je afglijdt en
    je echt bij je gevoel kunt komen. Ik ben niet veranderd maar verbeterd. Het beste
    cadeau voor mezelf.
  participant: Sophie Houtzager, psycholoog/gevangenisdirecteur
- title: Nog een gedichtje
  subtitle: RE-TREAT YOUR SENSES ITALIE 2016
  text: |-
    Wat flarden beelden

    met je delen

    Vage stukjes schimmen

    o zo fijn

    Die samen als een

    kleine windflard

    toch een Eenheid

    kunnen zijn

    Het is de wind

    die er niks

    van vindt

    Ze waait en zwaait

    en aait en beukt

    en rolt en gromt

    weer gaat, weer komt

    maar

    nooit verlaat

    tot ze weer gaat

    ….en komt
  participant: Lenny Leppers, Hannover
- title: Ik kan geen betere investering in ‘je-zelf’ bedenken
  subtitle: RE-TREAT JE HART DEC 2017
  text: "Ik zag best op tegen 96 uur stilte en had geen idee wat te verwachten. Weliswaar
    heb ik eerder een mindfulness-training gedaan, waarbij we aan het eind van de
    training ongeveer 6 uur in stilte verbleven, maar dit zou toch iets anders worden.
    \ \n  \nAchteraf vind ik dat de stilte een hele fijne ervaring is geweest en dat
    de stilte samen met de oefeningen tijdens de retraite bijgedragen hebben om mijn
    behoefte aan stilte en ruimte scherper te krijgen. Ik kan geen betere investering
    in ‘je-zelf’ bedenken dan zo’n retraite."
  participant: Ardie uit Gennep
- title: 'Ik heb mezelf echt gemist! '
  subtitle: RE-TREAT JE HART - DECEMBER 2014
  text: Toen ik bij Robbert in retraite ging was van mijn stralend licht niet veel
    meer over dan een zwak flikkerend schijnsel. Gedurende de retraite ben ik weer
    in verbinding gekomen met mezelf. Mijn hart was verkrampt en daarmee mijn gevoel
    ook. Het “zijn” in stilte heeft mij weer reconnected met mezelf en dat voelt zo
    fijn. Ik heb mezelf echt gemist! Aan het einde van de retraite heb ik bij het
    afscheid van meerdere mensen gehoord dat ik straalde. Ik kwam met een thema en
    ging weg met meer inzicht met betrekking tot dat thema. In mijn geval loslaten
    en met het inzicht dat sommige processen zelfsturend zijn. Dat inzicht geeft me
    heel veel rust!
  participant: M.B. directeur welzijnsorganisatie
- title: De twinkels in mijn ogen zijn weer terug
  subtitle: RE-TREAT JE HART - OKTOBER 2014
  text: "Het is nu een half jaar geleden dat ik op retraite ben geweest en het is
    de beste beslissing geweest die ik toen had kunnen nemen. Echt!  \nIk merkte op
    een moment dat ik heel erg de behoefte had aan stilte om me heen en stilte in
    me hoofd. Werd gek van mijn eigen gedachten en voelde me opgesloten zitten. Ik
    wilde alleen zijn en rust. Ik wilde op retraite bedacht ik me.\n\nDe retraite
    heeft mij heel veel gegeven. Het valt niet echt te beschrijven maar ik kan het
    het beste omschrijven als een gevoel van èèn geworden zijn. Tijdens de retraite
    kwam het gevoel dat ik goed was zoals ik ben. Ik ben ik!\n\nIk vond de ervaring
    heerlijk maar ook confronterend: de stilte, de gedachtes die langskwamen, de gevoelens
    en de tranen. Dankzij de begeleiding van Robert konden deze gedachtes er ook zijn
    en leerde ik er mee om te gaan en om ze los te laten.\n\nIk was eerst bang dat
    het heel zweverig zou zijn of heel zwaar op de hand maar dat was het helemaal
    niet. Er was plek voor humor en Robert bracht het allemaal op een heel natuurlijke
    manier. Je kon mee doen met de oefeningen maar er werd ook de mogelijkheid geboden
    om je eigen weg te gaan. Ik kon altijd bij Robert terecht en heb me heel erg veilig
    gevoeld in de groep. Ook niet onbelangrijk, de omgeving is heel erg mooi en het
    eten was super lekker.\n\nIk heb nu mijn rust gevonden en zit lekkerder in mijn
    vel, het voelt als of mijn energie weer stroomt en ook de twinkels in mijn ogen
    zijn weer terug. Het was voor mij het beste cadeautje dat ik mezelf ooit gegeven
    heb en ik gun het anderen ook heel erg, bij twijfel, doen!!"
  participant: Fatima, Verpleegkundig ggz
- title: Ik had nog nooit een (georganiseerde) stilte retraite gedaan
  subtitle: RE-TREAT JE HART FEBRUARI 2018
  text: Tot voor kort had ik nog nooit een (georganiseerde) stilte retraite gedaan.
    Wel altijd zelf mijn retraites - in mn uppie - in hutjes op de hei gedaan. Heerlijk!
    Maar wat een verademing is deze reis voor me geweest. Onder bezielde leiding van
    Robbert Van Bruggen mocht ik een gevreesd stuk in mij ontdekken, beleven en belichamen.
    En weer geheeld eruit gekomen. Jongens en meisjes, dit is een absolute aanrader!
  participant: L.F.
- title: De stilte bleek juist een verademing
  subtitle: RE-TREAT JE HART APRIL/MEI '15
  text: Moe, gespannen en zoekende ging ik de retraite in. Een stuk minder moe, heel
    ontspannen en met een idee van nieuwe richting, kwam ik er weer uit. Dit door
    de meditaties, sessies met verschillende oefeningen en vooral ook door de stilte.
    Als je niet hoeft te praten met en luisteren naar anderen wordt het stil genoeg
    om je te ontspannen en te voelen wat je diepste verlangens zijn. De stilte bleek
    niet raar of eng te zijn maar juist een verademing. Ik ben heel erg blij dat ik
    mezelf deze paar dagen cadeau heb gedaan!
  participant: Thamar, werkzaam in het Onderwijs.
- title: Een retraite is een cadeautje voor jezelf
  subtitle: RE-TREAT JE HART DEC. '14 EN APRIL '15
  text: Ik heb nu twee stilte-retraties in Schin Op Geul mogen ervaren. Vier dagen
    stilte, meditatie, natuur, en oefeningen in de groep. Beide keren waren een mooie
    reis naar innerlijke rust en zelfacceptatie, die lang doorwerken na de retraite.
    Zo’n diepe rust had ik voor het laatst een jaar of twintig geleden meegemaakt.
    Ik was vergeten dat het bestond. Het is heerlijk om te ervaren en geeft ruimte
    voor diepgaande inzichten in jezelf en je leven. Zo ontdekte ik tijdens mijn eerste
    retraite waar mijn hart ligt en besloot ik mijn leven een andere draai te geven.
    Dat heeft me veel moois gebracht. Robbert heeft de gave je direct op je gemak
    te kunnen stellen. Ook de groep heeft een positief effect. Het versterkt het stil
    zijn in jezelf en zorgt ervoor dat je je veilig voelt. De locatie is prachtig.
    Het hotel heeft fijne, lichte kamers en omdat het aan de rand van het dorp ligt,
    loop je direct de natuur in. Een retraite is een cadeautje voor jezelf, een heel
    waardevol cadeautje, dat de potentie heeft om je leven te veranderen.
  participant: Rens de Nobel, software ontwikkelaar & ondernemer
- title: De tweede retraite die ik bij Robbert deed
  subtitle: RE-TREAT JE HART MEI 2012
  text: De tweede retraite die ik bij Robbert deed leek aanvankelijk veel op de eerste,
    in de zin van dat ik dezelfde processen en weerstanden in mezelf herkende. En
    weer ontmoette ik mijn eigen rusteloze Stilte, wat een ongelooflijk kado is dat
    toch. Wat totaal anders was dan de eerste keer, was de uitwerking van de retraite.
    Tijdens de retraite werd me duidelijk dat er iets van mijn sexualiteit bevrijd
    wilde worden; ik heb het op dat moment ontmoet zonder te weten wat het was en
    er weinig aandacht aan besteed. Een week later droomde ik een bijzonder scherpe
    droom van een vrouw die mij riep om me in te wijden in de liefde tussen vrouwen.
    Ik werd me plotseling bewust van mijn levenslange verliefdheden op vrouwen die
    ik altijd zorgvuldig had geprobeerd niet te voelen. Mijn biseksualiteit heeft
    zich inmiddels bevrijd onder het juk van oordelen en veroordelen en is springlevend!
    Er is een prachtige vrouw mijn leven binnengewandeld en de energie die we bij
    elkaar opwekken doet me stralen. Wat een vrijheid!!!
  participant: C.
- title: " Je voelt je direct thuis en welkom"
  subtitle: RE-TREAT JE HART NOV 2017
  text: "Wat een \"fantastische\" dagen heb ik gehad, in stilte.... Het begint met
    wat milde spanning..... Niet lezen? Poeh! Geen telefoon? HELLUP! Geen oogcontact?
    Bestaat dat? Niet praten? euh... da's ook niet gezellig! En dan als bonus... (liever)
    niet analyseren! waar begin ik aan…\n\nIk kan je zeggen dat het wat onwennig begint
    en alles komt voorbij. En als je jezelf dan ziet zitten om 7:00 op een kussentje
    om een uur in stilte te ontwaken dan denk je, euh, ben ik dat?\n\nOm met 10 onbekende
    mensen op zaterdagavond op een zolder te zitten in Velp om een 'Zikr' te doen
    (en nee ik ga het niet uitleggen, maar het is zeer intiem) en daarna, omdat het
    \"bonte avond\" is, thee met een chocolaatje te nuttigen geheel in stilte is heel
    bijzonder!!\n\nWat heb ik veel geleerd, gezien, beleefd, gehoord, gevoeld en vooral
    genoten! Genoten van alle inzichten en groei en vooral van mezelf ;)\n\nMocht
    je ooit een retraite willen doen dan kan ik ineenhutjeopdehei zeker aanbevelen!
    Robbert Van Bruggen is zo'n mooie, warme, lieve man je voelt je direct thuis en
    welkom. De \"ontmoetingen\" waren elke keer weer even fijn en brachten nieuwe
    inzichten. De oefeningen geven richting en soms roepen ze wel wat weerstand op,
    maar ja we love weerstand!\n\nIk kan echt zeggen dat ik de klankschaalwekker 's
    morgens vroeg thuis ga missen!! Vervolgens slenter je in je makkelijk zittende
    kleding naar zolder, waar je op je sloffen binnenloopt. Je gaat zitten in een
    kring. Mooie bloemen en kaarsjes in het midden... Heerlijk op je kussen onder
    een dekentje, zalig knus om 7u in de ochtend een uurtje stil zijn. Dat is pas
    goedemorgen!  \nHouden van jezelf tijdens re-treat je hart"
  participant: M v M uit DB
- title: Een fijne en bijzondere en warme ervaring
  subtitle: RE-TREAT JE HART NOV 2012
  text: |-
    Ik denk nog regelmatig aan de sfeer van het stille samen zijn. Ook moet ik nog wel eens giechelen om de humoristische momenten die plaats vonden, juist door het stil zijn. Wanneer er door mijn omgeving naar mijn ervaringen wordt gevraagd, vind ik het lastig te omschrijven, omdat ik het zo'n fijne en bijzondere en warme ervaring heb gevonden. En dat is dan wat ik vertel. Ook vertel ik hoe de dagen zich vulden met ontbijt, meditaties, lunch, wandelingen in de natuur, diner. En dat ik de sessies gebaseerd op het soefisme, als bijzonder heb ervaren. Dat ik mij veilig heb gevoeld met Robbert’s aanwezigheid. Dat ik het eten geweldig vond. En de omgeving fantastisch. Vertel maar eens aan een collega, dat ik denk een energetische ervaring te hebben gehad. Voor een tweede keer in mijn leven, ontstaan tijdens de nachtelijke sessie van het ‘gloeiende kooltje’..

    Het afscheid aldaar voelde zwaar. Ik heb mij verbonden gevoeld met de sfeer en de mensen. Ik huilde op de terug reis naar huis. Ik had sterk het gevoel, nu moet ik het zelf weer gaan doen.

    Inmiddels vier weken verder is mijn proces zich gaan ontwikkelen. Zoals Robbert omschrijft ' zich gaan ontvouwen'. Ik voel mij dankbaar voor deze vijf mooie dagen.
  participant: E.S. Receptioniste/ Telefoniste
- title: Confronterend en verzachtend
  subtitle: RE-TREAT JE HART - DEC 2013
  text: Confronterend en verzachtend tegelijkertijd, het proces van retraite zit vol
    tegenstrijdigheden. Net zoals het echte leven en het is fijn om hier mee aan de
    slag te gaan. De begeleiding van Robbert maakt dat je je veilig voelt tijdens
    het proces van loslaten van oude én vastpakken van nieuwe ideeën en overtuigingen.
  participant: Ton van der L. Project Manager
- title: Ik heb geen sleutel bij me
  subtitle: RE-TREAT JE HART NOV 2017
  text: |-
    Ik heb de dagen als wisselend ervaren, maar erg mooi. Wist niet wat ik ervan moest verwachten, en sta er nog steeds van te kijken dat ik zowel mijn mobiel, pc als het praten niet heb gemist...geen seconde, geen telefoon.
    Ik liep een keer heerlijk te wandelen, toen ik ineens een ingeving kreeg. Ik zag, en voelde, hoe ik mijn brein en mijn hart kon zien.Met het een voel ik aan en handel ik, met het ander maak ik boodschappenlijstjes, onthou ik dingen enz...klinkt heel kort, maar was voor mij een heel proces in de tuin.
    Ineens ging het regenen...mijn brein mompelde van verdikkeme, snel naar binnen, mijn haar enz enz. Mijn hart zei En...is dat nou zo erg...en zo liep ik richting deur. Ineens realiseerde ik me dat ik geen sleutel bij me had. Ok, zei ik tegen mezelf... leuk hoor, maar nu zegt mijn brein toch echt dat dit niet handig is.
    Toen zwaaide de poort open en zag ik hoofd van Robbert dat me toefluisterde “ik heb geen sleutel bij me"... Even later zagen we assistent Arjan. Ik vond dit zo'n geweldig moment!!! De dagen waren gevuld met dit soort ogenblikken...mooi.'
  participant: A uit V
- title: De waarde van mezelf
  subtitle: DE BELOFTE VAN HET ZWARTE EI - PAASRETRAITE 1-5 APRIL 2015
  text: Wat ik ervaren heb tijdens de stilte-retraite is iets dat niet makkelijk te
    beschrijven is, omdat het een gevoel is. Praktisch gezien vond ik het heerlijk
    om eens vier dagen lang niet gestoord te worden, geen telefoon aan te hebben,
    niets te doen (zonder je daar schuldig over te voelen) en tegelijk weer zoveel
    inspiratie te krijgen voor de dingen die ik ooit leuk vond om te doen, maar lang
    voor ‘nutteloos’ heb uitgemaakt. Dingen zoals tekenen, schilderen, schrijven,
    mijmeren, mediteren, door de natuur wandelen, bewust eten, simpelweg ‘zijn‘. Dit
    had als resultaat dat mijn ziel,hart of hoe je het ook wil noemen, in ieder geval
    mijn ‘ware ik’, tevoorschijn kwam. Voordat ik de stilte-retraite inging leek me
    het ‘eng’ dit te gaan ervaren, maar het tegendeel bleek waar. Ik heb zoveel liefde
    gevoeld (zonder daarvoor ook maar iets nodig te hebben) dat ik nu in mijn leven
    een kracht ervaar die ik eerder niet zo sterk gevoeld heb. Het is mijn innerlijke
    kracht die uiteindelijk alleen maar keuzes kan maken die goed voor mij zijn. En
    hier ben ik in het verleden nogal eens de mist mee in gegaan. Kortom, het ‘gevoel’
    wat de stilte-retraite mij gegeven heeft is de waarde van mezelf, mijn leven en
    alles wat daaruit voortkomt, daarbij hoort, maar ook van het leven om mij heen,
    weer in volle glorie te zien. Precies dat gevoel is in mijn ogen hetgeen wat het
    leven nou juist de moeite waard maakt.
  participant: E.J. (Televisie- en documentairemaker)
- title: Het voelde zo bijzonder, contact met mijn hart ipv mijn hoofd.
  subtitle: RE-TEAT YOUR SENSES - APRIL 2013
  text: |-
    Mijn naam is Debbie, 27 jaar en ik liep vast met mezelf. Ik wilde sterker worden, ik wilde mijn eigenwaarde positiever inzien, ik wilde mijn eigen geluk vinden ipv me altijd om andermans geluk druk te maken, ik wilde mijn ‘legende’ ontdekken, maar vooral wilde ik heel graag contact maken met mijn hart. Ter voorbereiding werd ons gevraagd een symbool mee te nemen dat stond voor mijn verlangen in deze retraite. Tijdens de eerste sessie, toen we de stilte ingingen, mochten we iets over dit symbool toelichten. Ik had een hangertje mee genomen van een klavertje vier. Ik wilde mijn geluk plukken. Wat was nou mijn doel in dit leven? En toen raakten de woorden van Robbert mij enorm 'Er is geen speciaal doel van het leven, maar er is wel een pad'. En zo ging ik de stilte in. Ik had nog nooit gemediteerd, was compleet blanco en groen wat het doen van retraites betreft....en daar gingen we met een klein groepje de stilte in. Ik heb me laten leiden, ik heb het over mee heen laten komen. De eerste dag heel veel onrust in mijn hoofd gevoeld. De boodschappenlijstjes van wat ik allemaal ‘moest doen’ bleven maar voorbij komen. Ik voelde me heel opgelaten bij mijn tranen en het onwennige gevoel. De eerste persoonlijke meeting met Robbert was heel rustgevend. Hij zeí 'laat het orkestje in je hoofd maar lekker doorspelen, het wordt vanzelf minder'

    Tijdens de week ervoer ik heel wisselende gevoelens en stemmingen. Door het dagprogramma hadden we een fijn ritme met voldoende tijd voor onszelf. De dagen bestonden uit mediteren, ademhalingsoefeningen, klank oefeningen, een dag wandelen over het ezelpad van de Cinque Terre, zang oefeningen, loop meditatie, werken in de tuin, schrijf/teken oefeningen en veel tijd voor jezelf. Ook alle eetmomenten waren in stilte. En...ook dit went echt! Hoe ongemakkelijk je in het begin zelf moet opstaan om het brood te kunnen pakken, hoe vanzelf dit wordt doorgegeven in de loop van de week. Je bent in een groep en dat voel je, maar je bent echt een individu in de groep door de stilte. Bijzondere ervaring is dat.

    Aan het begin van de week deden we een een oefening om dichter bij je hart te komen. Voordat we begonnen waren, wist ik dat dit mijn moment ging worden. En achteraf is dat ook zo. Ik heb een emotionele brief aan mijn hart geschreven en heb hier later die dag ook een reactie vanuit mijn hart op gehad. Dit was wat ik wilde. Dit voelde zo bijzonder, contact met mijn hart ipv mijn hoofd. Dat kende ik niet! Elke dag stond in het thema van een bepaalde zintuig, wat elke dag ook echt anders maakte. De prachtige omgeving van Ca du Chittu, het heerlijke eten, het fijne huis... Al deze buitenlandse invloeden maakten dat ik me echt kon laten gaan. Ik was echt weg en kon zo heel gemakkelijk met mezelf in contact komen. Als het weer het toeliet hadden we sessies in de natuur. Heerlijk om buiten te zijn, dit maakte de sessies soms nog intenser.

    Tijdens de laatste sessie op de laatste dag van de stilte mocht je je symbool weer pakken en iets zeggen als je dat wilde. Heel fijn en heel intens als je ieders ervaring hoort. Wat een liefde, wat een dankbaarheid.. Kippenvel. Toen ik mijn klavertjevier pakte vertelde ik dat ik uren in de tuin rondom het huis heb gezocht naar een echt klavertje.. Ik heb hem nog niet gevonden, maar ik weet zeker dat hij er staat. Ik voel me sterker, ik voel me trotser op mezelf. Ik heb iets losgemaakt en ben ergens aan begonnen waar ik de komende tijd mee verder zal gaan. Het contact met mijn hart wil ik koesteren. Ik voel me vol van liefde, dankbaarheid, energie, positiviteit en vooral rust! Wat stilte met je doet is onbeschrijfelijk. Na deze week heb ik met vrienden en familie gesproken over mijn ervaring.. Maar het is niet uit te leggen. 'Zit je dan de hele week in stilte?', 'Kijk je niet stiekem op je telefoon?', 'Is het niet super zweverig?'..zijn vragen die vaak gesteld werden. Ja, je bent de hele week stil. Nee, je kijkt niet stiekem op je telefoon. Nee, zweverig is het niet, het is juist heel erg back to basic..

    Het is een ervaring die je jezelf moet gunnen. Het doet wat met je als mens. De dag na de retraite ben ik naar Pisa gegaan voor de terugvlucht en heb hier een armbandje met klavertjes vier gekocht. Deze zit vast geknoopt en doet me elke keer weer herinneren aan deze fantastische reis naar binnen. Op zoek naar mijn geluk heeft deze retraite een verpletterende indruk achter gelaten.
  participant: Debbie, 27, baan in de Reisbranche
meta:
  title: Ervaringen van deelnemers
  keywords: ervaring, reviews, ervaringen, persoonlijk
  description: Deelnemers aan onze retraites koesteren bijzondere herinneringen aan
    hun deelname en daar zijn wij trots op!
  author: Robbert van Bruggen
menu:
  navigation:
    weight: 7
    parent: _stilte_retraite
    identifier: _ervaringen

---
> **  
> RE-TREAT JE HART - DEC 2013**

Confronterend en verzachtend tegelijkertijd, het proces van retraite zit vol tegenstrijdigheden. Net zoals het echte leven en het is fijn om hier mee aan de slag te gaan. De begeleiding van Robbert maakt dat je je veilig voelt tijdens het proces van loslaten van oude én vastpakken van nieuwe ideeën en overtuigingen.

Ton van der L. Project Manager

> **  
> DE BELOFTE VAN HET ZWARTE EI - PAASRETRAITE 1-5 APRIL 2015**

Wat ik ervaren heb tijdens de stilte-retraite is iets dat niet makkelijk te beschrijven is, omdat het een gevoel is. Praktisch gezien vond ik het heerlijk om eens vier dagen lang niet gestoord te worden, geen telefoon aan te hebben, niets te doen (zonder je daar schuldig over te voelen) en tegelijk weer zoveel inspiratie te krijgen voor de dingen die ik ooit leuk vond om te doen, maar lang voor ‘nutteloos’ heb uitgemaakt. Dingen zoals tekenen, schilderen, schrijven, mijmeren, mediteren, door de natuur wandelen, bewust eten, simpelweg ‘zijn‘. Dit had als resultaat dat mijn ziel, hart of hoe je het ook wil noemen, in ieder geval mijn ‘ware ik’, tevoorschijn kwam. Voordat ik de stilte-retraite inging leek me het ‘eng’ dit te gaan ervaren, maar het tegendeel bleek waar. Ik heb zoveel liefde gevoeld (zonder daarvoor ook maar iets nodig te hebben) dat ik nu in mijn leven een kracht ervaar die ik eerder niet zo sterk gevoeld heb. Het is mijn innerlijke kracht die uiteindelijk alleen maar keuzes kan maken die goed voor mij zijn. En hier ben ik in het verleden nogal eens de mist mee in gegaan. Kortom, het ‘gevoel’ wat de stilte-retraite mij gegeven heeft is de waarde van mezelf, mijn leven en alles wat daaruit voortkomt, daarbij hoort, maar ook van het leven om mij heen, weer in volle glorie te zien. Precies dat gevoel is in mijn ogen hetgeen wat het leven nou juist de moeite waard maakt.

E.J. (Televisie- en documentairemaker)

> **  
> RE-TREAT JE HART NOV 2017**

Ik heb de dagen als wisselend ervaren, maar erg mooi. Wist niet wat ik ervan moest verwachten, en sta er nog steeds van te kijken dat ik zowel mijn mobiel, pc als het praten niet heb gemist...geen seconde, geen telefoon.

Ik liep een keer heerlijk te wandelen, toen ik ineens een ingeving kreeg. Ik zag, en voelde, hoe ik mijn brein en mijn hart kon zien.Met het een voel ik aan en handel ik, met het ander maak ik boodschappenlijstjes, onthou ik dingen enz...klinkt heel kort, maar was voor mij een heel proces in de tuin.

Ineens ging het regenen...mijn brein mompelde van: verdikkeme, snel naar binnen, mijn haar enz enz. Mijn hart zei: En...is dat nou zo erg...en zo liep ik richting deur. Ineens realiseerde ik me dat ik geen sleutel bij me had. Ok, zei ik tegen mezelf...leuk hoor, maar nu zegt mijn brein toch echt dat dit niet handig is.  
Toen zwaaide de poort open en zag ik hoofd van Robbert dat me toefluisterde “ik heb geen sleutel bij me"... Even later zagen we assistent Arjan. Ik vond dit zo'n geweldig moment !!! De dagen waren gevuld met dit soort ogenblikken...mooi.

A uit V

> **  
> RE-TREAT JE HART - DEC 2013**

Op het moment dat ik ziek thuis kwam te zitten, kreeg ik het advies ‘word eens stil’. Die zin uit het gesprek met mijn leidinggevende bleef bij mij hangen. In ons gezin met jonge kinderen lukte het me niet om de momenten van rust en ruimte te creëren Zo ontstond bij mij het idee: ik ga in retraite. Er was ook twijfel/ angst ‘wat als iets zich aandient wat ik eigenlijk niet wil?’ Toch overheerste mijn gevoel; dit wil ik doen!

Vanaf het moment dat we in stilte gingen, was het heel druk in mijn hoofd en mijn lijf! Allerlei gedachten/ patronen kwamen vanzelf boven. Ik probeerde in eerste instantie alles zo snel mogelijk weg te stoppen, want ik wilde niet gaan analyseren Was ook steeds bezig met de vraag; hoe laat je wat er komt er gewoon zijn? Ik werd er heel onrustig van. Dus dacht ik na een halve dag, ik kan wel weer gaan, want er gebeurt niks.

Pas op het moment dat ik tegen mezelf zei, nou oke, dan gebeurt er maar niks, hooguit is het een paar dagen heel saai in je eentje….kwam het ineens. Tijdens een wandeling kreeg ik helder inzicht in mijn wil om te grijpen naar antwoorden, mijn gedachtepatronen en gedrag. Dat had ik nodig om het te kunnen loslaten. Door te erkennen kon ik meegaan in wat er zich aan angst, verdriet en boosheid aandiende. Het wonderlijke was, dat door het alleen maar te erkennen en er geen gesproken woorden aan te geven, het zomaar weg vloeide of mij het antwoord gaf wat ik te doen heb. Ik werd er niet alleen rustig van, er kwam een sterk gevoel van kracht en vitaliteit over me. Voelde heel intens: ‘Ik heb wat te geven en ik wil het delen!’

De retraite heeft me net het duwtje gegeven om toe te geven aan mijn innerlijke overtuiging. Ik sta nog aan het begin van mijn proces. Angst om concrete stappen te zetten gaat inmiddels over in vertrouwen en nieuwsgierigheid naar wat er komen gaat. Maar het meest waardevolle voor mij is….ik GEBEUR !

S. (onderwijs)

> **  
> RE-TREAT JE HART NOV 2017**

Wat een "fantastische" dagen heb ik gehad, in stilte.... Het begint met wat milde spanning..... Niet lezen? Poeh! Geen telefoon? HELLUP! Geen oogcontact? Bestaat dat? Niet praten? euh... da's ook niet gezellig! En dan als bonus... (liever) niet analyseren! waar begin ik aan…

Ik kan je zeggen dat het wat onwennig begint en alles komt voorbij. En als je jezelf dan ziet zitten om 7:00 op een kussentje om een uur in stilte te ontwaken dan denk je, euh, ben ik dat?

Om met 10 onbekende mensen op zaterdagavond op een zolder te zitten in Velp om een 'Zikr' te doen (en nee ik ga het niet uitleggen, maar het is zeer intiem) en daarna, omdat het "bonte avond" is, thee met een chocolaatje te nuttigen geheel in stilte is heel bijzonder!!

Wat heb ik veel geleerd, gezien, beleefd, gehoord, gevoeld en vooral genoten! Genoten van alle inzichten en groei en vooral van mezelf ;)

Mocht je ooit een retraite willen doen dan kan ik ineenhutjeopdehei zeker aanbevelen!  
Robbert Van Bruggen is zo'n mooie, warme, lieve man je voelt je direct thuis en welkom. De "ontmoetingen" waren elke keer weer even fijn en brachten nieuwe inzichten. De oefeningen geven richting en soms roepen ze wel wat weerstand op, maar ja we love weerstand!

Ik kan echt zeggen dat ik de klankschaalwekker 's morgens vroeg thuis ga missen!! Vervolgens slenter je in je makkelijk zittende kleding naar zolder, waar je op je sloffen binnenloopt. Je gaat zitten in een kring. Mooie bloemen en kaarsjes in het midden... Heerlijk op je kussen onder een dekentje, zalig knus om 7u in de ochtend een uurtje stil zijn. Dat is pas goedemorgen! Houden van jezelf tijdens re-treat je hart

M v M uit DB

> **  
> RE-TREAT JE HAT DEC. '14 EN APRIL '15**

Ik heb nu twee stilte-retraties in Schin Op Geul mogen ervaren. Vier dagen stilte, meditatie, natuur, en oefeningen in de groep. Beide keren waren een mooie reis naar innerlijke rust en zelfacceptatie, die lang doorwerken na de retraite. Zo’n diepe rust had ik voor het laatst een jaar of twintig geleden meegemaakt. Ik was vergeten dat het bestond. Het is heerlijk om te ervaren en geeft ruimte voor diepgaande inzichten in jezelf en je leven. Zo ontdekte ik tijdens mijn eerste retraite waar mijn hart ligt en besloot ik mijn leven een andere draai te geven. Dat heeft me veel moois gebracht. Robbert heeft de gave je direct op je gemak te kunnen stellen. Ook de groep heeft een positief effect. Het versterkt het stil zijn in jezelf en zorgt ervoor dat je je veilig voelt. De locatie is prachtig. Het hotel heeft fijne, lichte kamers en omdat het aan de rand van het dorp ligt, loop je direct de natuur in. Een retraite is een cadeautje voor jezelf, een heel waardevol cadeautje, dat de potentie heeft om je leven te veranderen.

Rens de Nobel, software ontwikkelaar & ondernemer

> **  
> RE-TREAT JE HART MEI 2012**

´Soms zijn er mensen die iets tegen je zeggen wat Echt aankomt. Dat is wat me gebeurde tijdens de retraite met Robbert en Marlies. Over de identificaties die je jezelf hebt toebedacht, de maskers die je opzet, de sluiers die over je heen hangen, de verhalen die je over jezelf bedacht hebt, de weigering om bepaalde emoties toe te laten. Om dat werkelijk te doorvoelen in de stilte, het moeilijke en het mooie om identificaties los te laten en emoties toe te laten..het heeft me iets heel moois en iets heel blijvends gebracht. Weer een stukje dichter bij mezelf, meer lucht, licht en vrijheid, overgave om alles gewoon te laten zijn en te aanvaarden zoals het is, eigenlijk om het Leven echt te leven...als mens maar ook vanuit mijn werk als HRM-er zou ik deze retraite aanraden aan mensen in soortgelijke functies maar ook voor ieder ander. Het geeft je de mogelijkheid om vanuit zelfkennis, acceptatie en authenticiteit , met een voelbaar stevigere basis, je werk te doen in samenwerking met anderen. Dat dat op een positieve manier gevoeld wordt door de mensen met wie je samenwerkt is mij heel duidelijk geworden.'

Hanneke Croonenburg, senior HRM, trainer & coach, Geldrop

> **  
> RE-MEMBER! 2017**

Voor mij was deze tweede retraite weer een hele fijne en bijzondere ervaring. Fijn om weer onder leiding van Robbert te mediteren en oefeningen te doen die ik mij ineens herinnerde van de vorige keer. Fijn om weer stil te mogen zijn, om weer even los van alle prikkels te ontdekken hoe ik er voor stond.

Bijzonder door de plek waar wij waren. 's Ochtends vroeg de eerste meditatie in de stal, op 't hooi met op de achtergrond pony Coco die zo stil stond dat wij er van overtuigd waren dat zij met ons mee deed! De hei en 't bos die wij helemaal voor ons zelf hadden en waar ik eindeloos heerlijk rond gewandeld heb.

Na de laatste sessie van de dag op de deel terug te stappen in de door kaarsen verlichte woonkamer. Bijzonder omdat ik het zo prettig vond om in stilte, in een groep onbekenden te zijn.

Aan het eind van deze retraite constateerde ik dat ik mij geheeld en getroost voelde en nu een maand verder voel ik dat nog steeds dus wat mij betreft zeker volgend jaar weer!

TO, groepsleerkracht basisonderwijs

> **  
> RE-TREAT JE HART - 30 MRT - 3 APR 2016**

Een ervaring tijdens de retraite die voor mij van grote betekenis is geweest, is dat ik heb ervaren (meerdere malen zelfs) wie ik ten diepste ben. Dat is niet in woorden te vatten, maar is meer een gevoelservaring. Het fijne is dat ik ook nu, na de retraite, me dat gevoel kan herinneren, er nog steeds mee in contact kan komen, en het daarmee kan gebruiken als kompas in mijn dagelijks leven.

Het voelt als een drijvende kracht van waaruit ik mezelf kan vormgeven, kan manifesteren. Ik had geen bepaalde verwachting over wat de retraite me op had moeten leveren, maar deze ervaring had ik niet kunnen bedenken. Het geeft ruimte, lichtheid en zin aan mijn leven. Ik ben er heel dankbaar voor.

M.C. - Klinisch psycholoog

> RE-TREAT JE HART - DEC 2017

Ik zag best op tegen 96 uur stilte en had geen idee wat te verwachten. Weliswaar heb ik eerder een mindfulness-training gedaan, waarbij we aan het eind van de training ongeveer 6 uur in stilte verbleven, maar dit zou toch iets anders worden. Achteraf vind ik dat de stilte een hele fijne ervaring is geweest en dat de stilte samen met de oefeningen tijdens de retraite bijgedragen hebben om mijn behoefte aan stilte en ruimte scherper te krijgen.  
Ik kan geen betere investering in ‘je-zelf’ bedenken dan zo’n retraite.

Ardie uit Gennep