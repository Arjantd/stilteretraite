---
title: Over stilte retraite
layout: page
image: https://static.stilteretraite.nl/uploads/Avan Spirit - Velp 2.jpg
menu:
  footer:
    weight: 2
  navigation:
    identifier: _over_stilte_retraite
    weight: 2
published: false

---
# Verlangen naar stilte
Weten we nog wel wat stilte is? In de huidige tijd waarin we leven laten we ons zo meesleuren door het collectieve ritme, dat we het gevoel hebben ‘geleefd te worden’ door onze agenda’s. We staan onszelf nauwelijks toe om stil te staan bij waar we eigenlijk mee bezig zijn. En: of wat we aan het doen zijn nog wel klopt met waar we van binnen eigenlijk naar verlangen. Onze innerlijke fluisterstem wordt stelselmatig overstemd door de aanjager in ons.

Langzaam maar zeker ontwikkelt zich een chronische vermoeidheid in ons, die er tijdens vakanties uitkomt, of ons narrig of ziek maakt. Nergens is het stil; niet om ons, niet in ons. We hebben niet echt de ruimte voor contact met anderen en al helemaal niet met onszelf.

Bij veel mensen dient zich op enig moment een verlangen aan naar stilte, ruimte en bezinning. Soms ook valt dit samen met een verlangen naar geborgenheid, rust en natuur. Misschien ben je daarom ook wel op deze website aanbelandt.