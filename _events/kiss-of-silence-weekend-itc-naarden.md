---
location: _locations/internationaal-theosofisch-centrum-naarden.md
price: 425
attendees: 12
category: weekend
layout: event
meta:
  title: weekend retraite november 2023
  keywords: 'Naarden, retraite, natuur, stilte, mei 2022 '
  description: Stilte trekt. Stilte ontdoet. Stilte geeft ruimte aan dat wat gezien
    wil worden. Stilte is de weg naar binnen. In Stilte leeft, beweegt en sterft alles.
    Stilte is de essentie….
  author: Robbert van Bruggen
title: Kiss of Silence (weekend), ITC Naarden
image: https://static.stilteretraite.nl/uploads/Naarden.jpg
lead_text: 'Voor diegenen die pootje willen baden in het ultieme ''thuiskomen'' dat
  stilte retraite is. '
from_date: 2023-11-24 15:00:00 +0100
to_date: 2023-02-26 15:00:00 +0100
length_of_time: 3 dagen

---
Kiss of Silence (weekend), ITC Naarden

We leven in een wereld waarin de dagelijkse dynamiek van het leven elk moment centraal lijkt te staan. De wereld van het doen, de wereld van de verantwoordelijkheden, de behoeftes die vervuld moeten worden, het eten dat in huis moet worden gehaald, het nieuws dat gevolgd moet worden, de dromen en hebberigheden die gerealiseerd moeten worden, de teleurstellingen die we hebben, de verliefdheden die zich voordoen….

Voor degenen die om welke reden dan ook (nog) niet mee kunnen of durven doen aan een vijfdaagse ‘Re-treat je Hart’ bieden we voor het eerst een 3-daagse durende ‘Kiss of Silence’ retraite aan. Een gelegenheid om in je ziel geraakt te worden door de Stilte, zonder dat je er eerst hard voor moet werken om waardig genoeg te zijn om de essentie te ontvangen.

Je zou kunnen zeggen dat een weekendretraite niet lang genoeg is om een echte stilteretraite te zijn, (want ‘meer’ is beter toch?) echter…elke meditatie, elke diepgaande levenservaring, elk moment(!) kun je zomaar ontspannen in wie je waarlijk bent. Voorbij het ‘ikkende ik’ dat zichzelf in stand houdt door zich te blijven identificeren met verhaaltjes, gemoedstoestanden, aangeprate zelfverwaarlozing of belangrijkdoenerij. Dit ikkende ik doet er alles aan om niet tot de kern van die afgescheidenheid van het Leven door te dringen. Het blijft maar gedachten genereren en rondjes draaien, om maar niet bij ‘dat’ uit te komen, waarin je het niet meer overziet en je beweegt in de elk moment opnieuw ontvouwende ruimte van het niet-weten.

Elke stilte-meditatie of retraite is dus een gelegenheid om de Blessing van een Kiss of Silence te mogen realiseren. Voor de time-being van deze 3 dagen laten we alle verwachtingen los, en om je behoefte aan controle te ontregelen zal er ook geen programma zijn dat je van te voren uitgereikt krijgt. We zullen wegblijven bij de rationele en psychologische neiging om te analyseren wat we meemaken. We zullen ons overgeven aan het verlangen om in te zien wat en wie je allemaal niet bent. Om in rimpelingen van ongemak die daarna volgen puur en in overgave te wachten op….

**Durf je?**

· Van vrijdagmiddag 24 november 13.00 uur tot zondagmiddag 26 november 16.00 uur,

· Locatie: Crystal Hall van het International Theosophical Center in Naarden,

· Max. 20 deelnemers. Kostprijs inclusief overnachtingen en ayurvedische maaltijden € 425 incl. btw.

Voorafgaand aan elke retraite hebben we met elke deelnemer vooraf even contact. Deels om kort kennis te maken (‘wat vind jij dat we van jou moeten weten?’), maar ook om jouw de ruimte te bieden je vragen te stellen en om even stil te staan bij jouw verlangen om aan de Kiss of Silence mee te doen. Voor dit gesprek worden geen extra kosten berekend.