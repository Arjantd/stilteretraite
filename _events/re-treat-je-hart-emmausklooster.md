---
location: _locations/emmausklooster-in-velp.md
price: 725
attendees: 12
category: 5-days
layout: event
meta:
  title: Stilte retraite februari 2022
  keywords: ''
  description: ''
  author: ''
title: Re-treat je hart! Emmausklooster
image: https://static.stilteretraite.nl/uploads/Event - Grave.jpg
lead_text: Re-treat je Hart is een vijfdaagse retraite waar max. 12 deelnemers zich
  (voor een eerste of soms tweede keer) op geleide van een gestructureerd dagprogramma
  onderdompelen in stilte.
from_date: 2022-02-23 20:23:37 +0100
to_date: 2022-02-27 00:00:00 +0100
length_of_time: 5 dagen

---
Deze vijfdaagse retraite is een uitnodiging om gehoor te geven aan de innerlijke roep om de transformatie die zich kennelijk op dit moment in jouw leven heeft aangediend. Het is een proces van overgave waarin het vertrouwde ‘ik’ waarmee je je tot nu toe identifi­ceerde ‘niet meer wil zoals het wilde’ en dat onhoudbaar barstjes begint te vertonen.

Het verlangen naar _nieuwe Zin_ vraagt om specifieke omstandigheden zoals een stilte retraite, waarbij ook alle sociale impulsen tijdelijk achtergelaten worden. Hierdoor ontstaat er ruimte voor de overgave aan de transformatie die kennelijk wil gebeuren. In dit proces worden bewuste en onbewuste identificaties losgelaten en nieuwe inspiratie gevonden.

Het retraite-proces ontvouwt zich voor iedereen op een unieke manier. Je kunt het zien als ‘_heilige tijd met jezelf_’ waarbij zich zowel ongemakken, trage worstelingen, bevrijdingen als momenten van diepe vrede en momenten van geluk zullen voordoen. Wees je ervan bewust dat je de keuze hebt gemaakt een intieme reis met jezelf aan te gaan, waardoor er mogelijk in de dagen of weken voorafgaand aan de daadwerkelijke start van de retraite al van alles in beweging komt.

**Praktische info**

‘Re-treat je Hart’ is een stilte retraite waarin stille groepsmeditatie wordt afgewisseld met individuele afzondering, oefeningen en meditaties uit het Soefisme, Boeddhisme, Advaita Vedanta, wandelingen & individuele ontmoetingen met Robbert.

· Aanvang retraite: woensdag 23 februari 2022 om 16.00 uur

· Einde retraite: zondag 27 februari 2022 om 15.00 uur

· Locatie: Avant Spirit te Velp/Grave, trainingscentrum ‘Clara-huis’

· Informatie: Robbert van Bruggen

· Per email: gebruik het contactformulier op deze website

· Telefonisch: 06-24678735 tussen 20.00-20.30

**Kosten en meer**

Deze vijfdaagse retraite is residentieel; de prijs is incl. alle programmaonderdelen, individuele begeleiding, vegetarische maaltijden, koffie, thee, fruit, 4 overnachtingen en bedraagt € 725,00 inclusief BTW (op basis van een eigen kamer met wastafel en schrijftafeltje). Je ontvangt twee facturen: eentje voor het retraite-deel van Spiegelzaal en eentje van Avant Spirit voor de verblijfskosten.

Aanmelding is geldig na inschrijving per email plus overmaking van de eerste factuur van Spiegelzaal. De tweede factuur (voor de verblijfkosten) in de week voor of na de retraite. Na aanmelding ontvang je een bevestigingsbrief met alle praktische informatie. Voorafgaand aan elke retraite is er met elke deelnemer een telefonische kennismaking (of via skype/facetime).

De administratiekosten bij annulering vóór maandag 14 februari bedragen € 35; na die datum en vóór maandag 21 februari wordt 50% van de eerste factuur (van Spiegelzaal) ingehouden voor gemaakte kosten; bij annulering vanaf 21 februari is het totaalbedrag verschuldigd (incl. de verblijfkosten van Avant Spirit tenzij anders afgesproken).