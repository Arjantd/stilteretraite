---
location: _locations/internationaal-theosofisch-centrum-naarden.md
price: 725
attendees: 12
category: 5-days
layout: event
meta:
  title: Stilte-retraite augustus september 2023
  keywords: 'Naarden, retraite, stilteretraite, ontwikkeling, natuur, stilte, augustus
    september 2023 '
  description: Stilte trekt. Stilte ontdoet. Stilte geeft ruimte aan dat wat gezien
    wil worden. Stilte is de weg naar binnen. In Stilte leeft, beweegt en sterft alles.
    Stilte is de essentie….
  author: Robbert van Bruggen
title: Re-treat je hart! ITC Naarden
image: https://static.stilteretraite.nl/uploads/ICT Naarden 7.jpg
lead_text: Re-treat je Hart is een vijfdaagse retraite waar max. 12 deelnemers zich
  (voor een eerste of soms tweede of derde keer) op geleide van een gestructureerd
  dagprogramma overgeven aan de Stilte.
from_date: 2023-08-30 16:00:00 +0200
to_date: 2023-09-03 16:00:00 +0200
length_of_time: 5 dagen

---
De Re-treat je Hart van 30 augustus tot 3 september 2023 wordt gehouden op het bijzondere 15 ha. grote bosrijke landgoed van het International Theosophic Centre net buiten het vestingstadje Naarden. Ben je benieuwd naar de welkomstbrief met alle praktische informatie? Neem dan gerust[ contact](https://www.stilteretraite.nl/contact/ "contact") met ons op.

Deze vijfdaagse retraite is een uitnodiging om gehoor te geven aan de _inner call om_ een transformatie die zich kennelijk op dit moment in jouw leven aandient te laten gebeuren voorbij dat wat tot nu toe zo vertrouwd was. Dat vraagt om het scheppen van ruimte om onder ogen te zien hoe de vertrouwde manier van leven vanuit jouw ‘ik-besef’ dat wil tegenhouden omdat het bang is de controle en het overzicht te verliezen. Maar je voelt aan alle kanten dat er ‘iets wil gebeuren’. Je weet alleen nog niet wat het is… je merkt dat de zingeving zoals die er zo lang was, er niet meer vanzelfsprekend is. Er zijn barstjes ontstaan.

De specifieke omstandigheden van een meerdaagse stilte-retraite bieden die ruimte die je ook op vakantie meestal niet vindt - een stilte-retraite is een ‘vindplaats’ van nieuwe richting. Je terugtrekken uit alle sociale impulsen en de rollen die je vervult schept in een voorwaarde. We zijn zo geneigd om ons steeds maar op ‘buiten’ te richten.

Een stilte-retraite is geen vermaak, je kunt het niet in het standje consumeren doen. Het is geen rustkuur, ook geen welness, je leert er niks nieuws, je leert vooral iets af, je gehechtheid aan je ervaringen en verhaaltjes, om te ontdekken wie je werkelijk bent.

Het retraite-proces ontvouwt zich voor iedereen op een unieke manier. Je kunt het oprecht zien als ‘heilige tijd met jezelf’. In het proces van de Stilte kom je ongemakken tegen; raak je in worstelingen verzeild waarbij je soms niet eens weet waarmee je worstelt; je ervaart plotselinge momenten van geluk en vrede. Ziet hoeveel stemmetjes er in je leven zoals je overtuigingen die alles proberen te analyseren. Laat het doorspoelen. De knoop van jouw _vertrouwde kramp_ zakt vanzelf uit elkaar

Wees je ervan bewust dat je de keus maakt een intieme reis met jezelf aan te gaan, waardoor er mogelijk in de dagen of weken voorafgaand aan de daadwerkelijke start van de retraite al van alles in beweging komt.

**Praktische info**

‘Re-treat je Hart’ is een stilte retraite waarin stille groepsmeditatie wordt afgewisseld met individuele afzondering, oefeningen en meditaties uit het Soefisme, Boeddhisme, Advaita Vedanta, wandelingen & individuele ontmoetingen met Robbert.

* Aanvang retraite: woensdag 30 augustus 2023 om 16.00 uur
* Einde retraite: zondag 3 september 2023 om 15.00 uur
* Locatie: De Crystal Hall & het Crystal House van het International Theosophical Center in Naarden
* Informatie: Robbert van Bruggen
* Per email: gebruik het contactformulier op deze website
* Telefonisch: 06-24678735 tussen 20.00-20.30 uur
* Kosten: € 725