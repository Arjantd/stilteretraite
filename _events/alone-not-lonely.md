---
location: _locations/gewoon-thuis.md
attendees: 14
category: 10-days
layout: event
meta:
  title: 10 daagse stilte retraite voor thuis
  keywords: thuis, stilte-retraite, vanuit huis
  description: Bedoeld voor iedereen die alleen thuis werkt en weinig buiten komt,
    en die het verlangen voelt ‘in de spanning te ontspannen’
  author: ''
title: Alone, not lonely (online)
image: https://static.stilteretraite.nl/uploads/Event- 7 days.jpg
lead_text: 'Speciaal voor de huidige omstandigheden: een 10 daagse stilte retraite
  voor thuis! Bedoeld voor iedereen die alleen thuis werkt en weinig buiten komt,
  en die het verlangen voelt ‘in de spanning te ontspannen’. '
from_date: 2020-04-05T05:00:00.000+00:00
to_date: 2020-04-15T18:00:00.000+00:00
length_of_time: 10 dagen
price: 

---
**Aanvang:**

Zondagavond 5 april om 19.00 uur.

Na een online kennismaking kun je deelnemen aan een groep van minimaal 8 en maximaal 14 deelnemers. Elke dag zijn er twee online-groepssessies, die bestaan uit instructies voor de dag plus een geleide meditatie. De eerste online groepsbijeenkomst is van 07.00 uur tot 8.00 uur ’s ochtends en een tweede bijeenkomst ’s avonds van 19.00 uur tot 20.00 uur.

**Opzet:**

De online-groepssessies worden gedaan via Zoom, een gratis online video App. Een uitnodiging hiervoor (+ instructie) ontvang je per email nadat je je hebt aangemeld. Tijdens de sessies ben je zelf niet in beeld, je ziet en hoort alleen Robbert van Bruggen. Alleen bij de kennismaking is een korte video uitwisseling wel zo prettig. Zorg verder voor een headset zodat je in rust present kunt zijn bij de dagelijkse online meetings.

Een online-begeleide retraite is natuurlijk iets anders dan een meerdaagse retraite waarin je in afzondering bent op een locatie waarin alles verzorgd is. Deze retraites zijn ervoor bedoeld, je te helpen ontspannen in de spanning van de huidige omstandigheden en getuige te zijn van wat zich allemaal in je en om je aandient.

Dagelijks ontvang je na de online bijeenkomst per mail een retraite-schema voor die dag, waarin voldoende ruimte is voor werk en rust. Het is fijn als je voor de retraite een vast plekje in huis kunt maken waar je steeds kunt gaan zitten. Als je alleen bent maar wel werkt, zorg ervoor dat je tussentijds zoveel mogelijk in stilte kunt zijn.

**Optioneel:**

Voor deelnemers die individuele begeleiding willen, bestaat de mogelijkheid per dag een kwartier begeleiding te krijgen. Doel daarvan is om even stil te staan bij waar je je in het retraiteproces bevindt, te onderzoeken waarin je ingezogen c.q waarmee geïdentificeerd bent. Als je wilt ontvang je daarbij oefeningen die afgestemd zijn op jouw situatie, die je helpen je retraite te verdiepen. In de retraite werken we met meditaties en oefeningen uit het soefisme, boeddhisme en advaita vedanta.

**Aantal deelnemers:**

Minimaal 8, maximaal 14

**Kosten en meer:**

[**stilteretraite.nl**](http://stilteretraite.nl/) **biedt deze retraite aan op basis van een passende donatie, die je na afloop van de retraite kunt bepalen**; je ontvangt hiervoor in de week na de retraite een open factuur (met alle gegevens). Als je gebruik maakt van individuele begeleidingsmomenten zijn de kosten daarvoor 25 euro per kwartier. Deze kosten staan al vermeld op de toegestuurde factuur. Kosten zijn excl. 21% btw.

Belangstelling? Vragen? Stuur een mail naar: [robbert@stilteretraite.nl](mailto:robbert@stilteretraite.nl)