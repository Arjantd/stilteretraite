---
location: _locations/besloten-veluws-landgoed.md
price: 795
attendees: 8
category: 7-days
layout: event
meta:
  title: Back to nature 7-daagse stilteretraite
  keywords: Veluwe, stilte, natuur, afzondering, ontwaken
  description: ''
  author: ''
title: 'Back to Nature! '
image: https://static.stilteretraite.nl/uploads/Locatie-Retraite-Veluwe-15.jpg
lead_text: 'Het unieke Veluwse landgoed waar we een aantal keer per jaar te gast zijn
  is een klein gesloten landgoed (35 Ha) waar stilte en natuur volledig hand in hand
  gaan. Maximaal aantal deelnemers: 8.'
from_date: 2022-07-13 00:00:00 +0200
to_date: 2022-07-19 00:00:00 +0200
length_of_time: 7 dagen

---
**Voor wie?**  
 Deze 7-daagse stilte-retraite Back to Nature gaat over het ontspannen in je diepste Natuur, zowel van binnen als in het Leven om je heen. Je bent immers een uitdrukking van het Leven zelf!

In de retraite wordt de beweging gemaakt van ‘toeschouwer van de natuur buiten je’ naar ‘het ontwaken tot eenwording met de Natuur’ in de uitdrukking van al haar levensvormen. En dan blijkt dat alle levensvormen groot of klein, bewegend of standvastig, allemaal intelligentie bezitten, verlangen om te leven en tot bloei te komen, in onderlinge samenhang. We delen allemaal dezelfde adem…

Deze stilte-retraite is zowel geschikt voor iedereen die voor het eerst een meerdaagse stilte-retraite wil doen, als voor iedereen die al eens heeft deelgenomen aan een ‘Re-treat je Hart’ of andersoortige stilte-retraite.

**Omstandigheden**  
 Deze retraite wordt georganiseerd als de natuur op z’n mooist is. Mediteren in de natuur is onvergelijkbaar met de opgeslotenheid in een achteraf zaaltje. De retraite vindt plaats in een beschermd privé landgoed van 435 hectare gelegen naast de Hoge Veluwe waarin reeën, damherten, wilde zwijnen, dassen al vijf generaties niet verstoord worden door toeristen. Waar de bomen gevuld zijn met het leven van vele soorten vogels. We mediteren zowel buiten als op de deel van de oude boerderij uit 1845 die zich in het hart van het landgoed bevindt en misschien ook wel in de naastgelegen 150 jaar oude schuur. We mogen gebruik maken van de 35 hectare rondom de boerderij.

Je slaapt in je eigen tentje dat je op een zelfgekozen plekje in de natuur mag neerzetten. ’s Avonds daalt de stilte als een deken op je neer en misschien komen er wel herten, dassen of wilde zwijntjes aan je tent snuffelen. Het is een doorlopende overgave aan de stilte, het proces in jezelf en aan de elementen ! De unieke omstandigheden van deze zevendaagse stilteretraite dragen bij aan een diepe transformatie die ongetwijfeld de inspiratie zal vormen naar een vernieuwd en bezield vervolg van je leven.

**Programma**  
 Uitgangspunt voor deze retraite zijn stilte en afzondering in de natuur. Je mediteert (soms als groep, soms alleen in de natuur, zwerft, mijmert, vertoeft met het gepruttel in jezelf, zowel alleen, als in een kleine groep (stilte-meditaties, zikr’s, concentratie op subtiele soefi-mantra’s, adem, magnetisme en licht). Het programma is helemaal afgestemd op deze unieke omgeving. We werken toe naar het moment waarop je 24 uur op een zelfgekozen plekje in de natuur zult vertoeven (in een cirkel met een diameter van 8 meter) waar je slaapt in de open lucht!

Dagelijks heb je een individuele korte ontmoeting met Robbert, waarin je even taal kunt geven aan het proces dat je doorleeft en waarin de mogelijkheid bestaat om een op jouw proces gerichte oefening te ontvangen.

Op verscheidene plekken in dit gebied zijn bijzondere energieplekken te vinden, bijv. een eeuwenoud wortelstelsel van een eik, die ontsproten is tot een tiental bomen die zo dicht naar elkaar zijn toegegroeid dat ze samen toch weer ‘één boom’ vormen waarbij je letterlijk ‘in het hart’ kunt staan.

Voorafgaand aan elke retraite heeft Robbert met alle deelnemers contact; voor een korte kennismaking, waarbij je ook jouw vragen kunt stellen en om even stil te staan bij jouw keuze om op dit moment een meerdaagse stilte-retraite te willen doen.

**Praktische info**

Aanvang: woensdag 13 juli om 14.30 uur  
 Einde: dinsdag 19 juli om 14.00 uur  
 Informatie: Robbert van Bruggen  
 Per mail: robbert@stilteretraite.nl  
 Telefonisch: 06-24678735 tussen 20.00-20.30

**Kosten en meer**

All in kosten bedragen € 795- inclusief 21% btw. Een aanbetaling van € 400,- geldt als bevestiging van aanmelding. Het resterende deel dient voor 4 juli te zijn overgemaakt.

Vanwege de bijzondere omstandigheden van deze retraite ontvang je na aanmelding een welkomstbrief met alle praktische informatie. We vragen je een dekkende reisverzekering af te sluiten voor de duur van de retraite.

De administratiekosten bij annulering vóór maandag 4 juli bedragen € 35; na die datum en vóór maandag 11 juli wordt 50% van het totaalbedrag ingehouden voor gemaakte kosten; bij annulering vanaf 11 juli is 100% van het totaalbedrag verschuldigd tenzij anders afgesproken.