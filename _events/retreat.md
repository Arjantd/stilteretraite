---
location: []
price: 0
attendees: 1
category: ''
layout: event
meta:
  title: ''
  keywords: ''
  description: ''
  author: ''
title: Re-treat je hart! Emmausklooster
image: https://static.stilteretraite.nl/uploads/Locatie-retraite-emmausklooster-4.jpg
lead_text: ''
from_date: 
to_date: 
length_of_time: ''
published: false

---
Deze vijfdaagse retraite is een uitnodiging om gehoor te geven aan de innerlijke roep om de transformatie die zich kennelijk op dit moment in jouw leven heeft aangediend. Het is een proces van overgave waarin het vertrouwde ‘ik’ waarmee je je tot nu toe identifi­ceerde ‘niet meer wil zoals het wilde’ en dat onhoudbaar barstjes begint te vertonen.

Het verlangen naar _nieuwe Zin_ vraagt om specifieke omstandigheden zoals een stilte retraite, waarbij ook alle sociale impulsen tijdelijk achtergelaten worden. Hierdoor ontstaat er ruimte voor de overgave aan de transformatie die kennelijk wil gebeuren. In dit proces worden bewuste en onbewuste identificaties losgelaten en nieuwe inspiratie gevonden.

**Praktische info**

‘Re-treat je Hart’ is een stilte retraite waarin stille groepsmeditatie wordt afgewisseld met individuele afzondering, oefeningen en meditaties uit het Soefisme, Boeddhisme, Advaita Vedanta, wandelingen & individuele ontmoetingen met Robbert.

* Aanvang retraite: woensdag 9 juni 2021 om 16.00 uur
* Einde retraite: zondag 13 juni 2021 om 15.00 uur
* Locatie: Avant Spirit te Velp/Grave, trainingscentrum ‘Clara-huis’
* Informatie: Robbert van Bruggen
* Per email: gebruik het contactformulier op deze website
* Telefonisch: 06-24678735 tussen 20.00-20.30

**Kosten en meer**

Deze vijfdaagse retraite is residentieel; de prijs is incl. alle programmaonderdelen, individuele begeleiding, vegetarische maaltijden, koffie, thee, fruit, 4 overnachtingen en bedraagt € 675,00 inclusief BTW (op basis van een eigen kamer met wastafel en schrijftafeltje). Je ontvangt twee facturen: eentje voor het retraite-deel van Spiegelzaal en eentje van Avant Spirit voor de verblijfskosten.

Aanmelding is geldig na inschrijving per email plus overmaking van de eerste factuur van Spiegelzaal. De tweede factuur (voor de verblijfkosten) in de week voor of na de retraite. Na aanmelding ontvang je een bevestigingsbrief met alle praktische informatie. Voorafgaand aan elke retraite is er met elke deelnemer een telefonische kennismaking (of via skype/facetime).

De administratiekosten bij annulering vóór woensdag 26 mei bedragen € 35; na die datum en vóór woensdag 2 juni wordt 50% van de eerste factuur (van Spiegelzaal) ingehouden voor gemaakte kosten; bij annulering vanaf maandag 7 juni is het totaalbedrag verschuldigd (incl. de verblijfkosten van Avant Spirit tenzij anders afgesproken).