---
location: _locations/internationaal-theosofisch-centrum-naarden.md
price: 695
attendees: 12
category: 5-days
layout: event
meta:
  title: Stilte retraite mei 2022
  keywords: 'Naarden, retraite, natuur, stilte, mei 2022 '
  description: ''
  author: Robbert van Bruggen
title: Re-treat je hart! ITC Naarden
image: https://static.stilteretraite.nl/uploads/ICT a1a.jpg
lead_text: Re-treat je Hart is een vijfdaagse retraite waar max. 12 deelnemers zich
  (voor een eerste of soms tweede keer) op geleide van een gestructureerd dagprogramma
  onderdompelen in stilte.
from_date: 2022-05-25 17:00:00 +0200
to_date: 2022-05-29 14:00:00 +0200
length_of_time: 5 dagen

---
De retraite van 25-29 mei wordt gehouden op het bijzondere 15 ha. grote bosrijke landgoed van het International Theosophic Centre net buiten het vestingstadje Naarden. 

Deze vijfdaagse belevenis is een uitnodiging om gehoor te geven aan de inner call om een transformatie (die zich kennelijk op dit moment in jouw leven aandient) te laten gebeuren voorbij dat wat tot nu toe vertrouwd was. Een stilteretraite is niet voor pussy’s. Het vraagt om het scheppen van ruimte om onder ogen te zien hoe de vertrouwde manier van leven vanuit jouw ‘ik-besef’ dat probeert tegen te houden omdat het bang is de controle en het overzicht te verliezen. Maar je voelt aan alle kanten dat er ‘iets wil gebeuren’. Je weet alleen nog niet wat het is… je merkt dat de zingeving zoals je die in allerlei aspecten van je leven vond, niet meer vanzelfsprekend is. Er zijn barstjes en die barstjes vermeerderen zich onhoudbaar.

De specifieke omstandigheden van een meerdaagse stilte-retraite bieden die ruimte die je vaak op vakantie niet vindt - een stilte-retraite is een ‘vindplaats’ van ‘zijn’ met een eerste gevoel van richting. Je terugtrekken uit alle sociale impulsen en de rollen die je dagelijks vervult schept de voorwaarde om plaats te maken voor ‘dat wat wil gebeuren’ 

Een stilte-retraite is geen vermaak, je kunt een retraite niet consumeren. Het is geen rustkuur, ook geen welness, je leert er niks nieuws, je leert vooral iets af, je gehechtheid aan je ervaringen en verhaaltjes, om te ontdekken wie je werkelijk bent.

Het retraite-proces ontvouwt zich voor iedereen op een unieke manier. Je kunt het oprecht zien als ‘heilige tijd met jezelf’. In het proces van de Stilte kom je ongemakken tegen; raak je in worstelingen verzeild waarbij je soms niet eens weet waarmee je worstelt; je ervaart plotselinge momenten van geluk en vrede. Ziet hoeveel stemmetjes er in je leven vanuit de wirwar aan overtuigingen waarmee je alles probeert te analyseren. Laat het maar door je heen spoelen. Het geautomatiseerde van jouw vertrouwde kramp zakt vanzelf uit elkaar om te ontspannen in je ware zelf.

Wees je ervan bewust dat je de keus maakt een intieme reis met jezelf aan te gaan, waardoor er mogelijk in de dagen of weken voorafgaand aan de daadwerkelijke start van de retraite al van alles in beweging komt.

**Praktische info:**

‘Re-treat je Hart’ is een stilte retraite waarin stille groepsmeditatie wordt afgewisseld met individuele afzondering, oefeningen en meditaties uit het Soefisme, Boeddhisme, Advaita Vedanta, wandelingen & individuele ontmoetingen met Robbert.

* Aanvang retraite: woensdag 25 mei 2022 om 16.00 uur
* Einde retraite: zondag 29 mei 2022 om 15.00 uur
* Locatie: De Crystal Hall & het Crystal House van het International Theosophical Center in Naarden
* Kosten: 695 euro
* Informatie: Robbert van Bruggen
* Per email: gebruik het contactformulier op deze website
* Telefonisch: 06-24678735 tussen 20.00-20.30