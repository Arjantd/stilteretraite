---
location: _locations/angeren.md
price: 399
attendees: 33
category: weekend
layout: event
meta:
  title: DE HAPPENING, 9-11 september
  keywords: 48 uur, dans, samenzijn
  description: ''
  author: Robbert van Bruggen
title: DE HAPPENING, Angeren
image: https://static.stilteretraite.nl/uploads/happening 2.jpg
lead_text: DE HAPPENING is een 48 uurs snelkookpan waarin het tegenhouden van jouw
  geluk wordt opgeschud; waarin je in de spiegel van je vertrouwde patronen kijkt,
  tot je moe wordt van je eigen verhaaltjes, en je jezelf vervolgens onderdompelt
  in stilte…
from_date: 2022-09-09 16:00:00 +0200
to_date: 2022-09-11 16:00:00 +0200
length_of_time: 3 dagen

---
**Klaar voor de Happening?**

De Happening is voor jou als het tijd is om in de Spiegel te kijken. In een 48 uur durende snelkookpan, waarin het tegenhouden van jouw geluk wordt opgeschud. Begeef je naar een hoogtepunt, in stilte, met nog 32 anderen. Om te ontdekken dat Happiness Happens en niet afhankelijk is van uiterlijke stimuli.

Wij dagen je uit, om tijdens deze Happening heel bewust alles uit de weg te gaan waar je zo gewend mee bent. Alles wat je doet om je omgeving te bezweren, zodat jij je veilig en geaccepteerd voelt. Alleen en in de stilte komt het vanzelf naar boven borrelen. De gevoelens over wie je bent, je zwakheden, je worstelingen, je vrees hoe anderen je zien en je ingewikkeldheden. En nee, dat zal zeker niet altijd prettig zijn. Maar om alles te doorbreken, mag je dat wat er door je heen trekt verwelkomen.

Happiness Happens is de uitnodiging om jezelf in een ruimte te brengen, waar je eigenlijk altijd van wegblijft. Waarin het verlangen vrij mag komen dat al zo lang in je Hart sluimert. Het verlangen dat vrij komt in de vorm van wensen die je echt wil volgen, inclusief het bewandelen van de paden die jou daar willen brengen.

In die ruimte ontstaan momenten van geluk, die zich zomaar, onaangekondigd voordoen. Doordat anderen ook committed zijn aan dit proces, is er een energie van ‘samen’ terwijl je de anderen helemaal niet kent.

De verhaaltjes blijven achterwege.  Veiligheid zoeken door verbinding met en acceptatie van anderen, is de weg die je altijd al verkiest toch? Time for a change?!

Voor de duidelijkheid: de Happening is niet voor pussy’s. Dit is je kans om in unieke omstandigheden te stappen waarbij je jezelf aankijkt en bent met dat wat er omhoog komt. Inclusief alle patronen, gedachten en angsten waarin je jezelf telkens weer tegenkomt. Je kent ze wel. Goede voornemens als ‘Ik moet er wat mee’ kan zich jaren uitstrekken. Want zeg nu zelf, wanneer doe je er ‘echt’ wat mee?

Blijf je liever in veiligheid hangen en denk je ‘morgen kan het ook’? Dan is deze Happening niet voor jou. Wil je dronken van jezelf en high zonder drugs ervaren? Dit zit allemaal in jou, geef je dan wel op voor de Happening!

  
**Praktische info:**

* Er is slechts plek voor 33 lucky bastards.
* De Happening duurt van 9 september 16:00 tot 11 september 16:00.
* Je slaapt op een unieke locatie in Angeren in een prachtige Mongoolse Yurt met 3 anderen. Wil je liever alleen slapen? Er is voor 5 personen plek in je eigen meegenomen tentje. Laat je voorkeur weten.
* De Happening vindt plaats in stilte, die zal worden ingeleid na de avondmaaltijd op vrijdag.
* Elke deelnemer zullen we vooraf 15 minuten spreken. We willen van jou een antwoord op de vraag: ‘Wat moeten wij echt van jou weten?’
* Telefoons zijn niet toegestaan. Voor noodgevallen zijn wij voor iedereen uiteraard gewoon bereikbaar.
* De maaltijden zijn gezond en vegetarisch.
* Er is voldoende te drinken, uiteraard ook gezond.
* Ruim voor 9 september ontvang je 'De Happening Paklijst'
* Alcohol, (soft)drugs/pillen of andere stimulerende middelen zijn niet toegestaan.
* De prijs is € 333,- (excl. BTW). Aanbetaling: € 111,- (excl. BTW). Indien gewenst kun je betalen in 3 termijnen, die vermeld staan op de factuur.

![](https://static.stilteretraite.nl/uploads/WhatsApp Image 2022-06-18 at 12.26.11 AM.jpeg)