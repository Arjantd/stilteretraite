---
location: _locations/angeren.md
price: 400
attendees: 33
category: weekend
layout: event
meta:
  title: DE HAPPENING, 9-11 september
  keywords: 48 uur, dans, samenzijn
  description: De Happening is een 48 uur durende snelkookpan, waarin het tegenhouden
    van jouw geluk wordt opgeschud.
  author: Robbert van Bruggen
title: DE HAPPENING 2023
image: https://static.stilteretraite.nl/uploads/Event- 7 days.jpg
lead_text: DE HAPPENING is een 48 uurs snelkookpan waarin het tegenhouden van jouw
  geluk wordt opgeschud; waarin je in de spiegel van je vertrouwde patronen kijkt,
  tot je moe wordt van je eigen verhaaltjes, en je jezelf vervolgens onderdompelt
  in stilte…
from_date: 2023-06-09 14:00:00 +0200
to_date: 2023-06-11 17:00:00 +0200
length_of_time: 3 dagen

---
**Ben jij klaar voor de Happening?**

De Happening is voor jou als het tijd is om in de Spiegel te kijken. In dit weekend ga je doorbreken wat jouw geluk in de weg staat. Wat maakt dat je niet voluit leeft? Ontdek dat Happiness Happens en niet afhankelijk is van dingen in de buitenwereld.

Wij dagen je uit, om tijdens deze Happening heel bewust alles uit de weg te gaan waar je zo gewend mee bent. Alles wat je doet om je omgeving tevreden te houden, zodat jij je veilig en geaccepteerd voelt. Alleen en in de stilte komt het vanzelf naar boven borrelen. De gevoelens over wie je bent, je zwakheden, je worstelingen, de angst hoe anderen je zien en je ingewikkeldheden. En nee, dat zal misschien niet altijd prettig zijn. Maar om alles te doorbreken, mag je dat wat er door je heen trekt verwelkomen.

Happiness Happens is de uitnodiging om jezelf in een ruimte te brengen, waar je eigenlijk altijd van wegblijft. Waarin het verlangen vrij mag komen dat al zo lang in je Hart sluimert. Het verlangen dat vrij komt in de vorm van wensen die je echt wil volgen, inclusief het bewandelen van de paden die jou daar willen brengen. In die ruimte ontstaan momenten van geluk, die zich zomaar, onaangekondigd voordoen. Doordat anderen ook committed zijn aan dit proces, is er een energie van ‘samen’ terwijl je de anderen helemaal niet kent.

**Time for a change?**

Het je oeverloos wentelen in- en delen van je ‘verhaaltjes’ met anderen laten we voor wat het is. Veiligheid zoeken door verbinding met en acceptatie van anderen, is de weg die je altijd al verkiest toch? Time for a change?!

Dit is je kans om in unieke omstandigheden te stappen waarbij je jezelf aankijkt en bent met dat wat er omhoog komt. Inclusief alle patronen, gedachten en angsten waarin je jezelf telkens weer tegenkomt. Je kent ze wel. Goede voornemens als ‘Ik moet er wat mee’ kan zich jaren uitstrekken. Want zeg nu zelf, wanneer doe je er ‘echt’ wat mee?

Blijf je liever in veiligheid hangen en denk je ‘morgen kan het ook’? Dan is deze Happening niet voor jou. Wil je dronken van jezelf en high zonder drugs ervaren? Dit zit allemaal in jou, geef je dan wel op voor de Happening!

HAPPINESS HAPPENS, THAT’S WHY IT’S CALLED HAPPINESS, BECAUSE IT HAPPENS

## **Praktische info**

* Er is slechts plek voor 33 lucky basterds.
* Datum 9 juni (aanvang 14:00 - 15:00) - 11 juni (vertrek 16:00 - 17:00) 2023. 
* De locatie van deze Happening is Braamt. 
* De Happening vindt plaats in stilte, die zal worden ingeleid na de avondmaaltijd op vrijdag.
* Elke deelnemer zullen we vooraf 15 minuten spreken. We willen van jou een antwoord op de vraag: ‘Wat vind je dat wij echt van jou moeten weten?’
* Telefoons zijn niet toegestaan. Voor noodgevallen zijn wij voor ieders achterban uiteraard bereikbaar via een nummer dat je na aanmelding van ons ontvangt.
* De maaltijden zijn gezond en vegetarisch. Er is voldoende te drinken, uiteraard ook gezond. 
* Ruim voor 9 juni ontvang je 'De Happening Paklijst'
* Alcohol, (soft)drugs/pillen of andere stimulerende middelen zijn niet toegestaan. 
* De prijs is € 333,- (excl. 21% BTW).

Wil je mee doen aan de Happening? Vul hieronder je contactgegevens in, of mail naar Dehappening@outlook.com.

Zoek je voor nu toch nog net iets meer controle? 

### **Veel gestelde vragen**

**Word ik tijdens de Happening aan mijn lot overgelaten?**

Nee, wees niet bang, er is een programma waarin je gedragen wordt, dat van uur tot uur bekend is.

**Houd ik vrienden over aan de Happening?**

Tijdens de Happening hebben we geen oogcontact, geen fysiek contact en er wordt ook niet gebabbeld. Of je vrienden maakt? Geen idee. Wat we je wel kunnen verzekeren is dat je aan het einde het gevoel hebt dat je de anderen kent. Je gaat ervaren dat er zonder ‘contact’ ook verbinding is. 

**Wat als ik toch wil bellen, of mijn Social Media wil bijhouden?**

Helaas, we moeten je teleurstellen. Deze happening vraagt om volledige commitment en overgave. Je kunt bij aankomst iedereen laten weten waar je bent en wat je eerste indruk is. En we weten bijna zeker dat je op zondag helemaal niet de behoefte voelt, om iets te delen.

**Mag ik kaarsen branden en vuur maken?**

Je mag geen kaarsen branden in de tenten. Er is wel een kampvuur plek waar je wellicht een vuurtje kunt branden.

**In de event-omschrijving wordt gesproken over “De verbinding met jezelf kunnen ervaren, die in de nacht zal samensmelten tot dans en momenten van extase”, is er dan een feestje?**

We kunnen hier helaas verder niet over uitweiden. Wat we kunnen zeggen is dat je op een unieke manier je lichaam gaat ervaren. En dat zou inderdaad wel eens kunnen uitgroeien naar een tijdloos moment van extase, als je echt een Lucky bastard bent.

**Wat als ik naar huis wil voor het einde?**

We zullen niemand vastbinden, of tegenhouden. Wel zullen we je vragen om te blijven en al je angsten onder ogen te zien en uit te houden, zodat ze kunnen transformeren!

**Mag ik spelletjes, boeken of ander vermaak meenemen?**

We nodigen je uit, mocht het zover komen, te genieten van je verveling. Verwelkom alles wat zich aandient met een nieuwsgierige blik. 

**Mag ik roken?**

Roken is alleen toegestaan in de speciaal daarvoor ingerichte zone. 

**Wat als ik me niet goed voel, tijdens of na de Happening?**

Je kunt tijdens de Happening een briefje in ‘de pot’ doen als je je niet goed voelt, de assistenten en wijzelf houden die altijd in de gaten. Als het echt nodig is, is er aandacht; maar we dagen je vooral uit om ‘te dragen’ wat er is. Na de Happening: zowel  Robbert, Madeleine als de assistenten zijn niet aansprakelijk voor welke vorm van schade dan ook. Bij aanvang zullen we je vragen een vrijstellingsformulier te ondertekenen. Mocht je na de Happening verder contact willen dan kan dat in de vorm van coaching bij Madeleine of Robbert

**Ik heb een klacht, wat kan ik daarmee doen?**

Klachten noemen wij feedback en die is altijd meer dan welkom. Je kunt je feedback mailen naar Dehappening@hotmail.com. 

**Moet ik vrijdag en maandag vrij nemen?**

Ons advies is om de vrijdag in ieder geval vrij te houden, zodat je in alle rust naar de Happening toe kunt. Misschien wil je een wandeling maken van tevoren of gewoon even met jezelf zijn. Als je in de positie bent om ook maandag je agenda leeg te hebben is dat natuurlijk fijn, maar geen noodzaak

**Wat als ik iemand iets, wil vragen?** 

Voor belangrijke vragen aan de organisatie komt er een pot waar je een briefje in kunt doen. Voor vragen of opmerkingen aan de andere deelnemers, verzoeken we je te wachten tot zondag NA de Happening. 

**Staat het antwoord op je vraag er niet tussen?**

Alleen voor dringende vragen kun je mailen naar dehappening@hotmail.com 

Vul de contactgegevens in als jij je wil aanmelden. Georganiseerd door Robbert van Bruggen van stilteretraite.nl en Madeleine van Mourik van bindu.nl