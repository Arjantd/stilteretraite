---
location: _locations/besloten-veluws-landgoed.md
attendees: 8
category: 5-days
layout: event
title: Back to Nature! Veluwe
image: https://static.stilteretraite.nl/uploads/Locatie-Retraite-Veluwe-2.jpg
lead_text: 'Het unieke Veluwse landgoed waar we 1 of 2 keer per jaar te gast zijn
  is een klein gesloten landgoed (30 Ha) waar stilte en natuur volledig hand in hand
  gaan. Maximaal aantal deelnemers: 8.'
from_date: 2020-07-07T22:00:00.000+00:00
to_date: 2020-07-12 00:00:00 +0200
length_of_time: 5 dagen
price: 675
meta:
  title: 'Vijfdaagse stilte retraite op de Veluwe: back to nature! '
  keywords: Stilte retraite, natuur, rust, zelfontwikkeling
  description: "‘Back to nature’ is een bijzondere stilte retraite waarin stille groepsmeditatie
    wordt afgewisseld met individuele afzondering, oefeningen en meditaties, wandelingen
    in de unieke Veluwse natuur & individuele ontmoetingen met Robbert van Bruggen."
  author: ''

---
**Voor wie?**  
Deze vijfdaagse stilte-retraite Back to Nature! is zowel geschikt voor iedereen die voor het eerst een meerdaagse stilte-retraite wil doen, als ook voor iedereen die al eens heeft deelgenomen aan een 'Re-treat je Hart' of aan de 'Re-treat your Senses' retraite in Ligurië, Italië. Max. aantal deelnemers slechts 8!

**Omstandigheden**  
Deze retraite wordt georganiseerd aan het begin van de zomer als de natuur op z'n mooist is. Mediteren in de natuur is onvergelijkbaar met de opgeslotenheid in een achteraf zaaltje. De retraite vindt plaats in een beschermd privé landgoed van 435 hectare gelegen naast de Hoge Veluwe waarin reeën, damherten, wilde zwijnen, dassen al vijf generaties niet verstoord worden door toeristen. Waar de bomen gevuld zijn met het leven van vele soorten vogels. We mediteren zowel buiten als op de deel van de boerderij uit 1845 die zich in het hart van het landgoed bevindt, en ook in de naastgelegen 150 jaar oude schuur. We mogen gebruik maken van de 35 hectare rondom de boerderij. Je slaapt in je eigen tentje dat je op een zelfgekozen plekje in de natuur mag neerzetten. ’s Avonds daalt de stilte als een deken op je neer en misschien komen er wel herten, dassen of wilde zwijntjes aan je tent snuffelen. Het is een doorlopende overgave aan de stilte, het proces in jezelf en aan de elementen ! De unieke omstandigheden van deze vijfdaagse stilteretraite dragen bij aan een diepe transformatie die ongetwijfeld de drempel zal vormen naar een vernieuwde en bezielde fase van je leven.

**Programma**  
Uitgangspunt voor deze retraite zijn stilte en afzondering. Je mediteert (soms als groep, soms alleen in de natuur op 'jouw plekje', zwerft, mijmert, vertoeft met het gepruttel in jezelf, zowel alleen, als in een kleine groep (stilte-meditaties, zikr's, en concentratie op subtiele soefi-mantra's, adem, magnetisme en licht). Het programma is helemaal afgestemd op deze unieke omgeving. We mediteren wellicht ook 's nachts! Dagelijks heb je een individuele korte ontmoeting met Robbert, waarin je even taal kunt geven aan het proces dat je doorleeft en waarin de mogelijkheid bestaat om een op jouw proces gerichte oefening te ontvangen.

Op verscheidene plekken in dit gebied zijn bijzondere energieplekken te vinden, bijv. een eeuwenoud wortelstelsel van een eik, die ontsproten is tot een tiental bomen die zo dicht naar elkaar zijn toegegroeid dat ze samen toch weer 'één boom' vormen waarbij je letterlijk 'in het hart' kunt gaan staan.

Voorafgaand aan elke retraite heeft Robbert met alle deelnemers contact; voor een korte kennismaking, om toelichting te geven op deze stilte-retraite in de natuur, om je vragen te kunnen stellen en om even stil te staan bij jouw keuze om op dit moment een meerdaagse stilte-retraite te willen doen.

## Praktische info

**Aanvang**: woensdag 8 juli 14.00 uur

**Einde**: zondag 12 juli 15.00 uur

**Informatie:** Robbert van Bruggen

**Per email:** gebruik het contactformulier

**Voor vragen:** 06-24678735 tussen 20.00-20.30 uur

### Kosten en meer

All in kosten bedragen € 675 inclusief 21% btw. - een aanbetaling van € 250 geldt als bevestiging van aanmelding. Het overige deel dient 10 dagen voorafgaand aan de retraite te zijn overgemaakt (datum vermeld op de factuur).

Vanwege de bijzondere omstandigheden van deze retraite ontvang je na aanmelding een brief met alle praktische informatie. We vragen je een dekkende reisverzekering af te sluiten voor de duur van de retraite.

Annuleringsregeling: tot 10 dagen voor aanvang van de retraite € 35 administratiekosten; tot 4 dagen voor aanvang wordt 50% in rekening gebracht voor gemaakte kosten; daarna is het volledige bedrag verschuldigd tenzij anders afgesproken.