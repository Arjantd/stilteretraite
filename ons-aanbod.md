---
layout: page-centered-content
title: Ons aanbod
description: ''
show_pager: true
meta:
  title: Ons retraite aanbod
  keywords: stilte retraite aanbod, weekend, dag, vijfdaagse
  description: 'Van een stilte retraite weekend tot vijfdaagse stilte retraites: verschillende
    retraite vormen voor iedereen!  '
  author: Robbert van Bruggen
menu:
  navigation:
    weight: 6
    parent: _stilte_retraite
    identifier: item_oc46iMa

---
# Ons retraite aanbod

In de afgelopen 10 jaar hadden de retraites van Ineenhutjeopdehei altijd een duur van vijf dagen: aanvang woensdagmiddag en eindigen op zondagmiddag. Nog steeds geloven we dat de tijdspanne van vijf dagen zich goed leent om _werkelijk_ een stilte proces door te maken. De ervaring heeft ons echter geleerd dat mensen zich lang niet altijd vijf dagen vrij kunnen maken. Daarom bieden we in 2020 ook 'weekend retraites' en 'stilte dagen' aan! We kijken uit naar de nieuwe energie die deze events met zich mee zullen brengen.

## Stilte dagen

Voor iedereen die wel eens wil ervaren wat een dag in stilte met je doet; bijv. voor hen die overwegen een meerdaagse stilte-retraite te doen maar dit een spannende stap lijkt.

De stilte dag wordt aangevangen met inleiding op stilte retraite. Stilte meditatie wordt afgewisseld met enkele oefeningen gericht op het Hart en een wandeling. De dag wordt afgesloten met een deelronde.

**Aankomst** 8.30, aanvang 9.00

**Einde** stilte-dag om 17.00.

Geen specifieke voorkennis of ervaring met meditatie, mindfullness of yoga nodig.

## Weekend retraites

Weekend retraites in 2 vormen:

> **_Re-member!_**

Speciaal bedoeld voor hen die al eens eerder een stilte-retraite bij ineenhutjeopdehei.nl of stilteretraite.nl hebben gedaan en er naar verlangen nog eens een weekend onder gedompeld te zijn in stilte in combinatie met de bijzondere oefeningen en meditaties uit soefisme, boeddhisme en advaita vedanta. Verblijf op eigen kamer.

**Aankomst** vrijdag om 14.00 uur, aanvang retraite om 16.00 uur

**Einde** zondag 15.00 uur

> **_First weekend_**

Speciaal bedoeld voor iedereen die voor het eerst een stilte-retraite wil doen, of voor iedereen die gebonden is aan reguliere vakanties maar wel een weekend kan vrijmaken. Twee dagen stilte-meditaties, afgewisseld met oefeningen en meditaties uit verschillende tradities.

**Aankomst** vrijdag om 14.00 uur, aanvang retraite om 16.00 uur

**Einde** zondag 15.00 uur. Geen specifieke voorkennis of ervaring met meditatie, mindfullness of yoga nodig. Verblijf op eigen kamer.

## Vijfdaagse retraites

> **_Re-treat je Hart_**

Bedoeld iedereen die een echte sprong in de Stilte wil maken om zichzelf tegen te komen. Voor iedereen die zich middenin een overgangssituatie bevindt die om transformatie vraagt. Waarin het ‘oude’ niet meer wil of er niet meer is, maar het ‘nieuwe’ er nóg niet is. Je geeft je over aan een proces dat te lang genoeg duurt zodat je het niet kunt overzien of in control kunt blijven. Re-treat je Hart heeft als ondertitel: _van hoofd, naar Hart, naar Soeverein._ Vijf dagen lang in stilte, zonder smartphone, zonder oogcontact met andere deelnemers, zonder afleiding in de vorm van boeken of mp3-spelers. Louter met jezelf, waarin je geleidelijk of schoksgewijs ontspant in je ware zelf. Deze retraite brengt je bij een levend innerlijk kompas waarin je steeds weet wat er ‘wil gebeuren’, voorbij de opjutter en alle normatieve stemmen die we hebben ontwikkeld, alle verhaaltjes die we voor waar zijn gaan nemen, en de emotionele toestanden waarmee we onszelf in de kramp van een ‘ik’ houden.

**Programma**  
De dagelijkse structuur van het programma draagt je als het ware door het proces heen, waarin stilte meditaties worden afgewisseld met oefeningen en meditaties uit het Soefisme, Boeddhisme, Advaita Vedanta, Christendom en andere wereldtradities. Er binnen het programma veel ruimte om met jezelf te verwijlen. Mensen die voor een 2e of 3e keer deelnemen, doorlopen een eigen traject met individueel afgestemde oefeningen. Dagelijks wordt er 10 minuten individuele begeleiding aangeboden. Dit is een levenskantelende retraite, die in elk geval maanden maar vaak ook jaren doorwerkt. Je verblijft in een eigen kamer. Vegetarische maaltijden. 

  
**Aanvang**: woensdagmiddag 16.00 uur, 

**Einde**: zondagmiddag 15.00 uur.

Na aanmelding ontvang je een welkom/bevestigingsbrief met alle praktische informatie. Met alle deelnemers is er vooraf contact; telefonisch of via skype/facetime (intake).

> **_Back to Nature_**

Bedoeld voor iedereen die zichzelf wil overgeven aan de Stilte onder primitieve omstandigheden, temidden van de overweldigend mooie natuur. De retraite vindt plaats in het hart van een particulier landgoed met een landschap als de Hoge Veluwe. Rondom een boerderij uit 1845 verblijft iedereen in een zelf meegebracht tentje op een zelfgekozen plek in de natuur. ’s Nachts daalt de stilte als een deken over je neer en wellicht wordt er ’s nachts door dassen, damherten of wilde zwijnen aan je tent gesnuffeld. Het groepsprogramma vindt plaats in en om de boerderij of in de natuur. Groepsmeditaties worden afgewisseld met individuele afzondering en ruimte om te dwalen. Dagelijks wordt er 10 minuten individuele begeleiding aangeboden. Vegetarische maaltijden.  
  
**Aanvang**: woensdagmiddag 14.00 uur

**Einde**: zondagmiddag 15.00 uur.

Na aanmelding ontvang je een welkom/bevestigingsbrief met alle praktische informatie. Met alle deelnemers is er vooraf contact, telefonisch of via skype/facetime (intake).

## Zevendaagse retraites

> **_Re-treat your senses_**

Re-treat your Senses wordt jaarlijks in Ligurië in Noord Italie georganiseerd. Inclusief een aankomst en vertrekdag. De retraite vindt plaats in een zonovergoten vallei met prachtige natuur.

Deze retraite heeft een zelfde dagstructuur als Re-treat je Hart, met een bijzondere focus op het ontwaken van de zintuigen. Onderdeel van de retraite is een dagwandeling langs de Cinque Terre, die je alleen loopt. Je verblijft in een eigen of gedeelde tweepersoonskamer. Vegetarische maaltijden. Prijs is exclusief reiskosten.   
  
**Aankomst** op zaterdagmiddag. De retraite vangt aan op zondagmiddag en eindigt op vrijdagavond. Vertrekdag is zaterdag, je kunt eventueel een paar dagen bijboeken.

Na aanmelding ontvang je een welkom;bevestigingsbrief met alle praktische informatie.

Met alle deelnemers is er vooraf contact, telefonisch of via skype/facetime (intake).